#+TITLE: 紹興十八年同年小錄-宋-闕名
#+DATE: 2016-06-11 12:21:34
#+SOURCE: github.com/kanripo/KR2g0022 master 246c8c85                
欽定四庫全書　　　　　史部七
　紹興十八年同年小錄　　傳記類三(總錄之屬/)
　　提要
　　　　(臣/)等謹案紹興十八年同年小錄一卷宋王
　　　　佐榜進士題名錄也攷宋時廷試於榜唱名
　　　　謁先聖先師赴聞喜宴列叙名氏鄉貫三代
　　　　之類具書之謂之同年小錄高宗南渡後自
　　　　建炎二年李昜榜至是七設科矣是科凡三
　　　　百三十人又特奏名四百五十七人其四百
　　　　五十六人缺錄内僅存一人首載前一年御
　　　　筆手詔三年一科取進士既為定制而又必
　　　　以手詔先之此盖宋制也次載策問及執事
　　　　官名又次載進士榜名又次載諸進士字號
　　　　鄉貫三代後又有附録記董徳以下三十二
　　　　人之事始末而狀元王佐等三人對䇿之語
　　　　亦載其畧皆附㑹和議甚力不知何人所記
　　　　疑宋元間相續而成非出一人之手也宋代
　　　　同年小錄今率不傳惟寳祐四年榜以文天
　　　　祥陸秀夫謝枋得三人為世所重而是榜以
　　　　朱子名在五甲第九十講學家亦遞相傳錄
　　　　明𢎞治中㑹稽王鑑之重刋於紫陽書院改
　　　　名曰朱子同年錄夫進士同年統以状頭曰
　　　　某人榜進士國制也標以年號曰某年登科
　　　　小錄亦國制也故以朱子傳是書可也以朱
　　　　子冠是書而使一代之典章為一家之譜牒
　　　　則不可以朱子重是書可也以朱子名是書
　　　　而削帝王之統系題儒者之尊稱則尤不可
　　　　鑑之所改盖徒知標榜門户而未思其有害
　　　　於名教今仍以原名著錄存其真焉乾隆四
　　　　十五年十二月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
宋紹興十八年同年小録御筆手詔
門下朕惟自古聖王之治莫先得士而國家科目之設
最為周宻往者宇内多故猶不忘三年之舉矧今疆埀
日靖學校興行人知鄉方顧不能率厥舊典網羅羣材
虖可令有司蒐取茂異咸與計偕朕将試之春官親策
于廷靡以好爵幾有益於治道布告天下體朕意焉故
兹詔示想宜知悉紹興十七年三月二十四日御筆手
詔
朕觀自古中興之主莫如光武之盛蓋既取諸新室又
恢一代宏模巍乎與髙祖相望埀統皆二百祀朕甚慕
之今子大夫通達國體咸造于廷願聞今日治道何興
補可以起晉唐之陵夷何馳驟可以接東漢之軌迹夫
既抑咸宫之鋭謝西域之質則柔道所理必有品章條
貫要兼創業守文之懿視夏康周宣猶有光焉固子大
夫之所蓄積也其著于篇朕将親覽紹興十八年四月
初三日御試策一道
紹興十八年二月十二日鏁院𠡠差知貢舉左朝奉郎
權尚書吏部侍郎兼權直學士院邉知白同知貢舉左
朝奉郎權尚書禮部侍郎兼權吏部侍郎周執羔左奉
議郎守右正言兼崇政殿説書巫汲㕘詳官左朝奉大
夫鄭鬲左朝散郎行司農寺丞周荘仲左朝散郎行國
子監丞兼權尚書吏部員外郎沈虚中左朝散郎周林
左承議郎行祕書省正字兼提舉祕書省編定書籍官
兼權尚書禮部員外郎葛立方左承奉郎充御史臺主
簿陳䕫左奉議郎行太常寺主簿兼權祕書省校勘書
籍官林大鼐左承議郎行宗正寺主簿王葆㸃檢試巻
官左朝請大夫監尚書六部門兼權尚書兵部員外郎
張頡左朝請大夫監登聞檢院余仔左朝奉郎行太常
博士蔡宰左從事郎充詳定一司𠡠令所刪定官丁婁
明左承議郎新行國子監丞權監都進奏院李諃左宣
教郎諸王宫大小學教授兼權祕書省校勘書籍官葉
綝左宣教郎皇太后宅教授秦從周左廸功郎守大理
評事蔡塤左朝奉郎行太府寺主簿余賔興左承議郎
幹辦諸司審計司湯允恭左承議郎郭彦參左承議郎
黄汝能左奉議郎主管官告院章夏左宣教郎祝閔左
宣教郎錢宻左宣教郎元益左宣義郎王悦左廸功郎
臨安府府學教授何溥左從事郎知臨安府仁和縣事
方升之左廸功郎權臨安府北郭紅亭税塲孫良輔二
月十八日十九日二十日引試詩賦論䇿三場二月二
十二日二十三日二十四日引試經義論䇿三場别試
考試官左朝請郎殿中侍御史兼崇政殿説書余堯弼
㸃檢試卷官左承奉郎樞宻院編修官林機左承議郎
幹辦行在諸司糧料院謝邦彦左奉議郎就差監行在
左藏東庫鍾世明左從事郎監行在雜賣埸鮑同三月
二十三日引試御試勑差初考官左朝議大夫權尚書
禮部侍郎兼直學士院沈該左朝散大夫尚書右司員
外郎兼玉牒所檢討官吳𠡠左奉議郎守尚書祠部員
外郎陳誠之覆考官左朝散郎權尚書户部侍郎李朝
正左宣教郎守尚書司封員外郎湯思退左奉議郎守
尚書司勲員外郎沈介詳定官左朝奉郎試工部尚書
詹大方左朝奉郎監察御史張把左宣教郎太學博士
王之望編排官左中大夫新除尚書户部侍郎兼權兵
部侍郎李椿年左朝請郎殿中侍御史兼崇政殿説書
余堯弼初考㸃檢試巻官左從事郎詳定一司𠡠令所
刪定官吳武陵覆考㸃檢試巻官左文林郎祕書省止
字兼提舉祕書省編定書籍官孫仲鼇續承指揮添差
到對讀畢充初覆考同共考校左朝散郎通判臨安軍
府事黄衮左宣義郎諸王宫大小學教授曹筠左承議
郎幹辦行在諸司糧料院謝邦彦左奉議郎監行在左
藏東庫鍾世明左從事郎監行在雜賣場鮑同左從政
郎主管尚書刑工部架閣文字詹承家
欽定四庫全書
　紹興十八年同年小録
四月十七日皇帝御集英殿唱名賜狀元王佐以下及
第出身同出身共三百三十人釋褐當月十八日赴期
集所糾彈江賔王鍾離松葛邰牋表俞處約陳豐陸升
之俞光凝莫汲主管題名小録何騰何欽承劉安世程
千里田興宗葉謙亨柴衛韓彦直張宗元掌儀萬介徐
履典客余彦廣朱登掌計蕭肅掌器潘觀國掌膳張頴
掌酒菓王允功監門方顔袁冨文四月二十六日依令
賜錢一千七百貫四月二十九日朝謝五月初二日就
法慧寺拜黄甲叙同年五月初五日赴國子監謁謝先
聖先師鄒國公五月日立題名石刻于禮部貢院賜狀
元王佐等聞喜宴于禮部貢院
第一甲第一人王佐紹興府山隂縣禹㑹鄉廣陵里第
二人董徳元(右廸/功郎)吉州永豐縣雲蓋鄉善和里第三人
陳孺(和州/助教)撫州臨川縣西團鄉文公坊第四人莫汲(右/脩)
(職/郎)開封府開封縣吹臺鄉百赤里第五人蕭燧臨江軍
新喻縣蒙山鄉折桂坊第六人王忠彦眉州眉山縣忠
孝鄉崇道里第七人葛邰(右承/務郎)開封府祥符縣開封鄉
北常村第八人陳聞逺衢州開化縣開元鄉衣錦里第九
人葉謙亨處州麗水縣孝行鄉雲堂里第十人何欽承
建州浦城縣永興鄉畢嶺里
第二甲第一人甘焯開封府祥符縣咸寧坊第二人沈
文開封府開封縣汴陽坊第三人劉季裴開封府開封
縣吹臺鄉力邑里第四人朱熙載處州縉雲縣景福鄉
和仁里第五人吳幬常州無錫縣揚名鄉賔鴈里第六
人劉鎮温州樂清縣茗嶼鄉鵬飛里第七人王亮功福
州長溪縣勸儒鄉擢秀里第八人虞育仙井監仁夀縣
仁義鄉加寧里第九人温鏜河南府新安縣慈澗鄉皁
澗里第十人胡元質平江府長洲縣樂安鄉仁夀里第
十一人章謐處州麗水縣喜康鄉招賢里第十二人柴
衛衢州江山縣常山鄉嵩髙里第十三人芮燁湖州烏
程縣澄静鄉光化里第十四人林公望秀州華亭縣新
江鄉松澤里第十五人陳豐(右廸/功郎)興化軍仙逰縣歸徳
鄉萬善里第十六人李彦頴湖州徳清縣永和鄉仁智里
第十七人朱燮卭州臨卭縣臨卭鄉新興里第十八人
張頴紹興府山隂縣坊郭鄉甲子里第十九人秦淵(右/廸)
(功/郎)揚州髙郵縣武寧鄉左廂里
第三甲第一人索揚蜀州晉原縣尚賢坊第二人李皦
如簡州陽安縣龍門鄉福田里第三人詹叔善信州玉
山縣惠安鄉忠孝里第四人吳瓊開封府開封縣信陵
坊第五人洪邦直饒州樂平縣金山鄉桂巖里第六人
余童饒州樂平縣萬全鄉耆徳里第七人蹇駒潼川府
鹽亭縣龍池鄉龍池里第八人吳杉嘉州洪雅縣歸仁
鄉清太里第九人李承眉州彭山縣平東鄉平東里第
十人張諾彭州崇寧縣義興鄉拱極里第十一人朱三
省湖州安吉縣順安鄉引濟里第十二人田興宗處州
麗水縣和樂鄉保安里第十三人徐存婺州蘭溪縣銅
山鄉清江里第十四人黎梓潭州醴陵縣建寧鄉豐仁
里第十五人張恪衢州江山縣須江鄉光政里第十六
人楊岳嘉州龍逰縣符文鄉三墳里第十七人冉徽之
梁山軍梁山縣水東鄉歸仁里第十八人萬介開封府
祥符縣黄溝鄉赤瑶里第十九人潘觀國泗州盱眙縣
都梁鄉淮上坊第二十人朱鶴果州南充縣宕渠鄉豐
泉里第二十一人張偉秀州華亭縣新江鄉道成里第
二十二人馮忠嘉汝州梁縣新豐鄉阜俗里第二十三
人何性仁渠州鄰水縣徳逰鄉榮来里第二十四人龔
滂信州上饒縣進賢鄉明倫里第二十五人黄克仁潼
川府郪縣髙徳鄉永興里第二十六人黎商老成都府
廣都縣龍溪鄉旗亭里第二十七人王人鑑邵武軍建
寧縣南鄉赤岸里第二十八人趙不愧(承信/郎)宗正寺玉
牒所第二十九人謝鴻邵武軍邵武縣仁榮鄉同福里
第三十人趙善屾玉牒所第三十一人張商卿建州建
安縣建安鄉川石里第三十二人盧彦文興化軍莆田
縣崇業鄉延陵里第三十三人趙像之玉牒所第三十
四人趙彦文玉牒所第三十五人陳大方福州長樂縣
二難鄉崇立里第三十六人魏師遜建康府溧水縣崇
教鄉清化里第三十七人尤袤常州無錫縣開化鄉白
石里
第四甲第一人孟致誠順昌府汝隂縣旌義鄉崇義坊
第二人蕭肅吉州安福縣清化鄉同亭里第三人曽賁
福州閩縣鳳池西鄉崇賢里第四人李蘩蜀州晉原縣
義邑坊第五人何昌邦建州崇安縣武夷鄉梅上里第
六人王芾宣州太平縣長夀鄉長義里第七人冷世光
平江府常熟縣積善鄉虞山里第八人陳天麟宣州宣
城縣長安鄉孝義里第九人陸升之(右通/直郎)開封府陳留
縣孝義鄉第十人黄適中衢州龍逰縣立徳鄉衣錦里
第十一人龔尹常州宜興縣成任鄉蒋瀆里第十二人
鍾将之鎮江府丹陽縣練塘鄉龍許里第十三人蒲堯
仁福州候官縣桂枝鄉榮親里第十四人朱伯雄饒州
浮梁縣白水鄉山東里第十五人程千里信州玉山縣
玉山鄉禹門里第十六人王師愈婺州金華縣大雲鄉
安期里第十七人袁觀綿州巴西縣在郭鄉五袴里第
十八人陳經國開封府開封縣旌徳村第十九人陳箓
常州無錫縣揚名鄉賔鴈里第二十人陳伯山興化軍
莆田縣感徳鄉南匿里第二十一人童用賔衢州龍逰
縣宣教鄉移風里第二十二人江獻可揚州髙郵縣左
廂仁義坊第二十三人王康年湖州烏程縣霅水鄉倉
埸里第二十四人何顒蓬州伏虞縣甘泉鄉蘭池里第
二十五人髙選紹興府餘姚縣上林鄉石仁里第二十
六人陸光之紹興府山隂縣坊郭鄉錦麟里第二十七
人蒲堯章福州候官縣桂枝鄉榮親里第二十八人韓
炳仙井監仁夀縣歸惠鄉加寧里第二十九人葉翊温
州永嘉縣膺符鄉莆洲里第三十人王昉潼川府通泉
縣西北團第三十一人李用之澧州澧陽縣孝義鄉大
和里第三十二人韓大寧信州玉山縣玉山鄉建平里
第三十三人勾龍震成都府成都縣江隂坊第三十四
人包府饒州浮梁縣安仁鄉厯廻里第三十五人龎守
合州石照縣墊江鄉浮山里第三十六人葉翔鳳福州
候官縣石門鄉九功里第三十七人鮑安行(右廸/功郎)饒州
浮梁縣福慶鄉壠源里第三十八人周汝士紹興府嵊縣
仁徳鄉甘棠里第三十九人李進修簡州平泉縣善鄰
鄉永寧里第四十人邵頴婺州金華縣白砂鄉山囘里
第四十一人李清興化軍莆田縣崇業鄉延興里第四
十二人毛介衢州江山縣景星鄉忠溪里第四十三人
芮煇湖州烏程縣澄静鄉光化里第四十四人勾龍雱
成都府成都縣江隂坊第四十五人梁汝昌福州永福
縣通化鄉開平里第四十六人劉安世吉州安福縣坊
市叢桂坊第四十七人章朝宗臨安府臨安縣錦南鄉
勲貴里第四十八人林次融福州長樂縣善政鄉敦素
里第四十九人俞光凝臨安府錢塘縣吳山鄉吳山里
第五十人彭邦光臨江軍清江縣建安鄉新城里第五
十一人胡百能平江府長洲縣樂安鄉繼歌里第五十
二人石才孺鄭州管城縣懐忠鄉北髙皇村第五十三
人范仲微開封府開封縣吹臺鄉第五十四人鮑慎履
建康府上元縣鍾山坊北左廂第五十五人王賔達州
巴渠縣石鼔鄉官池里第五十六人李開廣徳軍廣徳
縣廣徳鄉旌孝里第五十七人何騰開封府開封縣永
寧鄉保安村第五十八人黄文昌建昌軍南豐縣世賢
鄉軍村第五十九人毛惠直吉州吉水縣仁夀鄉歸仙
里第六十人練槩建州建安縣晝繡鄉南才里第六十
一人史夬眉州青神縣召逺鄉長泉鎮第六十二人王
宗衡泉州南安縣金雞鄉歸化里第六十三人鍾離松
(右奉/議郎)建康府江寧縣建業坊第六十四人林錞福州連
江縣寧善鄉欽平里第六十五人陳徳脩建昌軍南城
縣坊郭梯雲坊第六十六人雍恩普州安岳縣折桂鄉
衣錦里第六十七人鄭之純徽州歙縣布政鄉成果里
第六十八人歐陽文起臨江軍新喻縣權秀鄉萬全里
第六十九人李淵興化軍莆田縣崇業鄉延興里第七
十人陳滂饒州安仁縣開興鄉蓮塘里第七十一人林
大受潮州揭陽縣永寧鄉承富里第七十二人吳彦䕫
興國軍永興縣崇儒鄉雙遷里第七十三人許登漳州
龍溪縣永寧鄉州市里第七十四人方綰興化軍莆田
縣崇業鄉清平里第七十五人鄒樗常州晉陵縣孝仁
東坊臨川里第七十六人范仲較開封府祥符縣魏陵
鄉善利坊第七十七人嚴瑀衢州江山縣感化鄉新恩
里第七十八人李几普州安岳縣折桂鄉衣錦里第七
十九人林清卿温州平陽縣繁枝里第八十人周邵婺
州永康縣武平鄉碧湍里第八十一人戴振宣州宣城縣
射亭鄉靈源里第八十二人譚炤潼川府銅山縣郭下
里住郪縣木池鎮第八十三人王堯臣福州長樂縣善
政鄉賔賢里第八十四人雷行之鄜州直羅縣化龍鄉
第八十五人楊獬臨江軍新喻縣振操鄉新昌里第八
十六人余彦廣撫州臨川縣長樂鄉常保里第八十七
人劉公特福州侯官縣桂枝鄉聚星里第八十八人方
顔(右廸/功郎)饒州徳興縣建節鄉歸信里第八十九人張溥
(吉州/助教)處州龍泉縣西寧鄉靈巖里第九十人陳俱臨安
府錢塘縣履泰鄉九曲里第九十一人李杭合州巴川
縣六集鄉登髙里第九十二人糜師旦平江府吳縣至
徳鄉昌用里第九十三人王汝嘉忠州墊江縣永豐鄉
清寧里第九十四人向騤眉州彭山縣平東鄉多雲里
第九十五人張穆嘉州夹江縣漢川鄉龍吟里第九十
六人趙不悔(保義/郎)宗正寺玉牒所第九十七人謝芷泉
州晉江縣開建鄉脩仁里第九十八人周習温州平陽
縣歸仁鄉桂嶺里第九十九人薛璨興化軍興化縣長
樂鄉清元西里第一百人王滋台州黄巖縣永寧鄉金
砂里第一百一人趙彦恂宗正寺玉牒所第一百二人
趙彦齡(承節/郎)玉牒所第一百三人周彦建康府溧陽縣
瑞蓮坊第一百四人陳思文福州長樂縣善政鄉賔賢
里第一百五人江賔王建康府句容縣坊正鄉南陽里
第一百六人王訢江隂軍江隂縣大寧鄉就日里第一
百七人梁南一泉州晉江縣晉江鄉鸞歌里第一百八
人韓彦直(奉議郎直/敷文閣)延安府膚施縣烏水鄉强逺社第
一百九人俞肇南劒州沙縣翔鸞鄉化劒里第一百十
人張宗元(右宣議郎/直敷文閣)秦州三陽寨雙栁獫第一百十一
人馮公亮常州武進縣仁孝西坊永定里第一百十二
人趙公懋(成忠/郎)宗正寺玉牒所第一百十三人趙儼之
玉牒所第一百十四人趙伯術(承節/郎)玉牒所第一百十
五人趙不㩻玉牒所第一百十六人趙善珏玉牒所第
一百十七人陳秀實福州永福縣通化鄉開平里第一
百十八人趙子脩玉牒所第一百十九人趙公斌(承節/郎)
開封府祥符縣第一百二十人趙伯茂(忠訓/郎)玉牒所第
一百二十一人趙師孟(承節/郎)玉牒所第一百二十二人
趙伯璦玉牒所
第五甲第一人戴幾先常州無錫縣天授鄉廻溪里第
二人楊大全嘉州龍逰縣符文鄉三墳里第三人楊騫
河中府河東縣濟南鄉(闕/)　里第四人蔡珵興化軍仙
逰縣唐安鄉慈孝里第五人王允功(右從/事郎)臨安府錢塘
縣吳山鄉吳山里第六人黄匯彭州崇寧縣常熟鄉豐
潤里第七人朱江平江府長洲縣大雲鄉慶雲里第八
人劉蒙冀州棗强縣樂嵗鄉儒學里第九人胡佑積石
軍西門第十人徐日章常州宜興縣清泉鄉折桂里第
十一人陳式潮州海陽縣延徳鄉歸徳里第十二人任
源威州保寧縣獨上村第十三人李升福州閩縣鳳池
西鄉崇賢里第十四人范時中簡州陽安縣龍門鄉福
田里第十五人龔夢良興化軍莆田縣崇業鄉延陵里
第十六人劉棠吉州安福縣緑池坊第十七人鈎宏眉
州眉山縣安陽鄉毗江里第十八人勾龍驤榮州榮徳
縣榮川鄉歸政里第十九人莫冲湖州歸安縣仁風鄉
迎春里第二十人鮑喬處州龍泉縣延慶鄉安集里第
二十一人雍有容資州盤石縣義合鄉幾徳里第二十
二人李伊鼎仙井監仁夀縣布徳鄉禮貢里第二十三
人王傑福州永福縣通化鄉開一里第二十四人樊賔
果州南充縣清泉鄉嘉陵里第二十五人冷世務平江
府常熟縣積善鄉虞山里第二十六人倪寛建州政和
縣太平縣髙宅里第二十七人黄璋(右廸/功郎)邵武軍邵武
縣永城鄉庶康里第二十八人許氷清饒州樂平縣金
山鄉明口里第二十九人丘崈建州甌寧縣城下状元
坊第三十人俞處約臨江軍新淦縣善政鄉豐財坊第
三十一人劉韙潼川府通泉縣通泉鄉第三十二人詹
亢宗紹興府山隂縣禹㑹鄉賔舍里第三十三人陳旦
建州建陽縣崇政鄉崇化里第三十四人魏憲資州盤
石縣義合鄉幾徳里第三十五人宗昇南劒州劒浦縣
城下永慶坊第三十六人鄒孟饒州樂平縣金山鄉桐
林里第三十七人牟子止仙井監仁夀縣布徳鄉禮貢
里第三十八人石仲集潮州海陽縣延徳鄉歸徳里第
三十九人嚴第衢州江山縣感化鄉新恩里第四十人
甘定中漢州什邡縣新安鄉承明里第四十一人方簡
輿興化軍莆田縣武化鄉尊賢里第四十二人胡鎔處
州縉雲縣萬安鄉遇明里第四十三人譙筌潼川府飛
烏縣禮賢鄉永樂里第四十四人張觀國懐安軍金堂
縣大度鄉清泉里第四十五人栁仲永鎮江府丹徒縣
化龍坊第四十六人沈夀康紹興府山隂縣禹㑹鄉魯
山里第四十七人吳璹常州無錫縣開元鄉化昌里第
四十八人楊昂婺州金華縣大雲鄉安期里第四十九
人潘庭翼温州永嘉縣清通鄉邉憐里第五十人章駒
處州麗水縣孝行鄉龍順里第五十一人鄭國翰潮州
海陽縣長樂鄉尚仁里第五十二人趙邦建昌軍南豐
縣坊郭中和坊第五十三人陳光泉州永春縣登龍鄉
民蘇里第五十四人王東里處州麗水縣浮雲鄉徳廣
里第五十五人劉煥福州懐安縣承平鄉孝悌里第五
十六人許璹常州無錫縣開化鄉白石里第五十七人
林杆泉州晉江縣晉江鄉臨江里第五十八人葉元凱
饒州徳興縣銀山鄉泰寧里第五十九人張然秀州崇
徳縣清風鄉化遷里第六十人陸師古通州海門縣禮
安鄉十善里第六十一人林光祖平江府長洲縣東吳
鄉儒學坊第六十二人史杶果州南充縣第六十三人
胡觀國常州武進縣雙桂坊慈訓里第六十四人朱永
裔閬州閬中縣新安鄉第六十五人毋過潼川府通泉
縣製錦坊第六十六人沈中立明州鄞縣光同鄉中林
里第六十七人王桷處州麗水縣浮雲鄉徳廣里第六
十八人余溥福州候官縣桂枝鄉聚星里第六十九人
吳利見福州福清縣太平鄉永西里第七十人吳邵年
(右承/務郎)温州永嘉縣豐年坊右隅第七十一人周富邦眉
州丹稜縣富夀鄉鹽泉里第七十二人李兼善吉州廬
陵縣延福鄉同川里第七十三人汪端彦饒州徳興縣
南部鄉孝順里第七十四人朱登温州瑞安縣崇泰鄉
廻波里第七十五人詹輗建州崇安縣武夷鄉㑹仙里
第七十六人陳舉善台州臨海縣大固鄉丘祥里第七
十七人童大定明州奉化縣奉化鄉建城里第七十八
人龎愈合州石照縣墊江鄉浮山里第七十九人金鼎
婺州金華縣大雲鄉安期里第八十人吳特建州政和
縣東瞿鄉感化里第八十一人葉民極建昌軍新城縣
禮教鄉長成里第八十二人茹驤紹興府嵊縣昇平鄉
集賢里第八十三人陳康嗣福州羅源縣崇徳鄉安金
里第八十四人林思永(右廸/功郎)温州永嘉縣右廂新河北
界棣華里第八十五人周毅福州閩縣鳳池西鄉崇賢
里第八十六人施貫之湖州安吉縣移風鄉清泉里第
八十七人王萬修福州長溪縣勸儒鄉擢秀里第八十
八人袁炎簡州陽安縣龍門鄉福田里第八十九人馬
炳嘉州龍逰縣合浦鄉蘇稽里第九十人朱熹建州建
陽縣羣玉鄉三桂里祖居徽州婺源縣第九十一人陳
良弼南劒州沙縣龍山鄉崇仁里第九十二人胡師徐
建州崇安縣新塘鄉黄伯里第九十三人方師尹(忠翊/郎)
信州弋陽縣萬全鄉淬劒里第九十四人左慶延吉州
永州縣太平鄉長徳里第九十五人楊浚臨安府錢塘
縣錢塘鄉錢塘里第九十六人顧澣興化軍莆田縣感
徳鄉胡公里第九十七人馮用休遂寧府長江縣馬都鄉
宜軍里第九十八人洪澤福州懐安縣敦業鄉擇善里
第九十九人張士儋開封府開封縣吹臺鄉蘇村里第
一百人汪處實饒州樂平縣永善鄉上徳里第一百一
人蕭南式吉州萬安縣誠信鄉建唐里第一百二人袁
富文吉州永新縣義和鄉厚俗里第一百三人張永年
忠州臨江縣宜君鄉太平里第一百四人胡權處州縉
雲縣美化鄉崇丘里第一百五人李左常州宜興縣成
任鄉常富里第一百六人段友直南劒州劒浦縣城内
状元坊第一百七人唐僅潼川府射洪縣懐徳鄉處仁
里第一百八人聶端禮饒州樂平縣豐樂鄉鶴鳴里第
一百九人謝芘泉州晉江縣安仁鄉聚仁里第一百十
人張教仁成都府郫縣温柔鄉第一百十一人卓冠福
州古田縣建東鄉保安里第一百十二人季時亨婺州
金華縣大雲鄉安期里第一百十三人喻邦佐仙井監
仁夀縣仁義鄉加寧里第一百十四人張宗沆永康軍
導江縣沉犀鄉含章里第一百十五人王章永興軍長
安縣金城坊第一百十六人何瑛宣州南陵縣澄清鄉
建賢里第一百十七人吳良驥温州瑞安縣集善鄉懋
徳里第一百十八人葉衡(貴州/助教)婺州金華縣大雲鄉安
期里第一百十九人陳長源常州無錫縣揚名鄉城西
里第一百二十人劉坦福州候官縣桂枝鄉永平里第
一百二十一人張宻合州石照縣墊江鄉浮山里第一
百二十二人景黄裳普州安岳縣歸善鄉善政里第一
百二十三人楊靖眉州丹稜縣至孝鄉忠信里第一百
二十四人㳺夀寧廣安軍新明縣蘭陵鄉悉和里第一
百二十五人蘇升泉州永春縣善政鄉昭善里第一百
二十六人周光逺衢州江山縣布政鄉靈善里第一百
二十七人劉庭揚南安軍南康縣比屋鄉雙溪里第一
百二十八人譚守約韶州樂昌縣大寧鄉伍汪里第一
百二十九人黄嗣亷建州浦城縣永興鄉船山里第一
百三十人楊庭堅眉州眉山縣豐川鄉平東里第一百
三十一人劉希旦建昌軍新城縣第一百三十二人周
字衢州江山縣景星鄉山西里第一百三十三人陳仲
諤福州閩縣安仁鄉開化里第一百三十四人張忠資
州盤石縣歸都鄉太清里第一百三十五人李全之福
州閩縣安仁鄉来盛里第一百三十六人俞曄信州玉
山縣懐徳鄉進賢里第一百三十七人鈎昌期渠州鄰
水縣徳逰鄉榮来里第一百三十八人林翰漳州龍溪
縣逰仙鄉龍川里第一百三十九人陳王賔瀘州合江
縣静安鄉安溪里第一百四十人黄岱興化軍莆田縣
崇業鄉延陵里第一百四十一人賈渤潼川府郪縣崇
政鄉新化里第一百四十二人徐履温州瑞安縣義翔
鄉處仁里
特奏名第一人俞舜凱徽州歙縣登瀛鄉折桂里
第一甲第一人王佐字宣子小名千里小字驥兒年二
十九月初一日生外氏葉具慶下第五十八兄弟五人
一舉娶髙氏曽祖仁故不仕祖忠故不仕父俊彦見任
左廸功郎鎮江府教授本貫紹興府山隂縣禹㑹鄉廣
陵里父為户
第二人董徳元字體仁小名丙哥小字長夀年五十三
十月初五日生外氏曾永感下第七十七兄弟二人六
舉娶曽氏曽祖倚故都官員外郎累至太子太保祖蒙
休故延賞都官贈太子太傅父奨累贈少卿本貫吉州
永豐縣雲葢鄉善和里曽祖為户
第三人陳孺字漢卿小名叔禎小字石老年三十一十
一月初十日生外氏湯具慶下第四十兄弟二人一舉
娶饒氏曽祖徳明故不仕祖世京故不仕父䇿未仕本
貫撫州臨川縣西團鄉文公坊父為户
第四人莫汲字子及小名佑兒小字多男年二十六六
月十九日生外氏姚偏侍下第九兄弟三人一舉娶徐
氏曽祖君陳故太中大夫累贈少師祖矼故右奉議郎
致仕賜紫金魚袋父伯紹故不仕本貫開封府開封縣
吹臺鄉百赤里髙伯祖為户
第五人蕭燧字照隣小名亨兒小字汝嘉年二十六八
月三十日生外氏陶繼母李偏侍下第十八兄弟六人
一舉娶張氏曽祖洵故袁州軍事推官贈朝請大夫祖
錞故朝散郎致仕父増故不仕本貫臨江軍新喻縣蒙
山鄉折桂坊髙祖殿撰固為户
第六人王忠彦字成父小名髙郎小字安岳年四十二
六月十三日生外氏程偏侍下第四十三兄弟三人四
舉娶張氏曽祖叔獻故承事郎祖君卿故承議郎父襄
見任全州文學監綿州清酒務本貫眉州眉山縣忠孝
鄉崇道里祖為户
第七人葛邰字周先小名衍孫小字祖命年三十五三
月初八日生外氏盧具慶下第小五兄弟二人一舉娶
丁氏曽祖書思故左朝奉郎贈少師諡清孝祖勝仲故
左宣奉大夫顯謨閣待制贈特進諡文康父立中見任
廸功郎本貫開封府祥符縣開封鄉北常村髙祖為户
第八人陳聞逺字元舉小名興宗小字桂郎年五十四
月初七日生外氏徐永感下第十八兄弟一人二舉娶
江氏曽祖綘故不仕祖中本故不仕父琳故不仕本貫
衢州開化縣開元鄉衣錦里自為户
第九人葉謙亨字伯益小名阿五小字星卿年三十四
二月二十八日生外氏劉偏侍下第百六兄弟三人二
舉娶劉氏曽祖文故不仕祖瑾故不仕父彌性故不仕
本貫處州麗水縣孝行鄉雲堂里兄需亨為户
第十人何欽承字紹説小名泰哥小字通甫年五十一
十月十四日生外氏黄偏侍下第十四兄弟三人六舉
娶吳氏再娶楊氏曽祖夢臣故不仕祖修故不仕父天
任故不仕本貫建州浦城縣永興鄉畢嶺里兄欽明為
户
第二甲第一人甘焯字明逺小名慶郎小字西父年二
十二四月十二日生外氏許具慶下第念九兄弟二人
一舉娶嚴氏曽祖允王故不仕祖祖安故不仕父俞未
仕本貫開封府祥符縣咸寧坊兄為户
第二人沈文徳小名義尊小字榮老年四十五七月十
三日生外氏許永感下第十二兄弟終鮮七舉娶前李
氏後蒋氏曽祖褒故不仕祖逾故不仕父濟故不仕本
貫開封府開封縣汴陽坊自為户
第三人劉季裴字少度小名蔡驥小字僧朝年二十六
三月二十日生外氏鄭永感下第十九兄弟三人一舉
娶姚氏曽祖絳故不仕祖騰故不仕父發故泰州文學
本貫開封府開封縣吹臺鄉力邑里兄顒為户
第四人朱熙載字舜咨小名政郎小字堯臣年二十四
八月十九日生外氏胡偏侍下第六兄弟終鮮一舉娶
葉氏曽祖常翰故不仕祖倩故不仕父倪故不仕本貫
處州縉雲縣景福鄉和仁里自為户
第五人吳幬字令徳小名保郎小字聖逺年四十四九
月二十五日生外氏朱永感下第十七兄弟四人二舉
娶孫氏曽祖釋之故不仕祖彦故宣教郎知宻州莒縣事
父洵仁故右廸功郎英州真陽縣令本貫常州無錫縣
揚名鄉賔鴈里祖為户
第六人劉鎮字子山小名阿崧小字崧郎年三十五九
月十九日生外氏安偏侍下第五十四兄弟四人一舉
娶翁氏曽祖熙故不仕祖文善故不仕父珪未仕本貫
温州樂清縣茗嶼郷鵬飛里兄為户
第七人王亮功字舜咨小名夀翁小字朝任年四十五
十二月初九日生外氏林永感下第三十四兄弟二人
二舉娶林氏曽祖淮故不仕祖詠故不仕父謙夫故不
仕本貫福州長溪縣勸儒鄉擢秀里自為户
第八人虞育字任之小名慧哥小字慧老年四十四六
月十三日生外氏牟永感下第萬三兄弟二人四舉安
王氏再娶陳氏曽祖勉祖祖烈父鎬京本貫仙井監仁
夀縣仁義鄉加寧里祖為户
第九人温鏜字授之小名道郎小字夀兒年三十九十
二月初三日生外氏韋永感下第五十五兄弟二人三
舉娶張氏再娶張氏曽祖令遵故不仕祖敏求故不仕
父舜咨故左從事郎本貫河南府新安縣慈澗鄉皁澗
里祖為户
第十人胡元質字長文小名慶孫小字季華年二十二
十月初三日生外氏陳偏侍下第八十兄弟三人一舉
娶范氏曽祖湘故不仕祖億故不仕父珣見任保義郎
致仕本貫平江府長洲縣樂安鄉仁夀里父為户
第十一人章謐字靖之小名端承小字止臣年四十五
月二十六日生外氏劉永感下第三兄弟終鮮一舉娶
吳氏曽祖惟真故不仕祖士寧故不仕父為故不仕本
貫處州麗水縣喜康鄉招賢里自為户
第十二人柴衡字元忠小名惠老小字老哥年二十五
四月初四日生外氏張具慶下第三兄弟五人一舉娶
周氏曽祖有朋故不仕祖天粹故廸功郎父瑜未仕本
貫衢州江山縣常山鄉嵩髙里父為户
第十三人芮燁字國器小名勝郎小字耆老年三十五
八月二十五日生外氏石具慶下第六十兄弟三人四
舉娶王氏曽祖道明祖寧父彦輔本貫湖州烏程縣登
静鄉光化里父為户
第十四人林公望字税山小名楊老小字𥚹子年四十
八十月二十三日生外氏陳永感下第八百兄弟五人
一舉娶陳氏曽祖植故不仕祖業故贈宣教郎父華國
故任左承議郎提舉福建路茶事本貫秀州華亭縣新
江郷松澤里父為户
第十五人陳豐字宜中小名應夀小字彭夫年三十九
十月初三日生外氏方永感下第二兄弟三人二舉娶
謝氏曽祖藻故不仕祖邁故朝請大夫父驥故左朝奉
大夫致仕本貫興化軍仙逰縣歸徳鄉萬善里父為户
第十六人李彦頴字秀實小名昌朝小字秀叔年三十
十二月十四日生外氏沈偏侍下第五十八兄弟四人
二舉娶徐氏曽祖儼故不仕祖臻故不仕父澤未仕本
貫湖州徳清縣永和鄉仁智里兄左廸功郎為户
第十七人朱燮字季輔小名吉老小字吉父年三十二
十一月初四日生外氏句龍繼母陳氏具慶下第百一
兄弟三人一舉初娶張氏再娶蘇氏曽祖仲文故不仕
祖世亨故不仕父百芝未仕本貫卭州臨卭縣臨卭鄉
新興里父為户
第十八人張頴字仲山小名麟子小字祖周年二十一
二月初十日生外氏馮偏侍下第二十六兄弟四人一
舉娶陳氏曽祖禾故不仕祖緯故不仕父秀發故不仕
本貫紹興府山隂縣坊郭鄉甲子里兄為户
第十九人秦淵字處静小名郭哥小字仙卿年三十六
三月初一日生外氏江偏侍下第二兄弟三人二舉先
娶王氏再娶蒋氏曽祖詠故内殿崇班贈左朝議大夫
祖定故朝奉大夫贈左中奉大夫父規故右朝奉大夫
本貫揚州髙郵縣武寧鄉左廂里祖為户
第三甲第一人索掦字粹道小名于孫小字純老年三
十一九月二十一日生外氏楊偏侍下第五兄弟無一
舉娶范氏曽祖思故不仕祖崇故不仕父元忠未仕本
貫蜀州晉原縣尚賢坊父為户
第二人李皦如字仲明小名禄㑹小字大同年二十三
正月二十一日生外氏鄧永感下第二兄弟二人一舉
娶楊氏曽祖元泰故不仕祖惟望故贈左宣議郎父裕
故不仕本貫簡州陽安縣龍門鄉福田里祖為户
第三人詹叔善字繼道小名鄭行小字鄭公年五十四
七月初二日生外氏祝永感下第五十九兄弟四人四
舉娶祝氏曽祖實故不仕祖天從故不仕父彦紘故不
仕本貫信州玉山縣惠安鄉忠孝里弟教授叔義為户
第四人吳瓊字景玉小名四十四小字興宗年三十一
四月二十六日生外氏張具慶下第八兄弟二人四舉
未娶曽祖漢臣故不仕祖强故不仕父惠未仕本貫開
封府開封縣信陵坊父為户
第五人洪邦直字應賢小名秀兒小字元頴年三十六
十月二十六日生外氏董具慶下第十三兄弟四人四
舉未娶曽祖顯故不仕祖哲故不仕父佺未仕本貫饒
州樂平縣金山鄉桂巖里父為户
第六人余童字端蒙小名星郎小字徳星年二十四十
二月初三日生外氏李永感下第六十三兄弟六人一
舉娶項氏曽祖士奕故不仕祖可昇故不仕父汝舟故
不仕本貫饒州樂平縣萬全鄉耆徳里自為户
第七人蹇駒字少劉小名桂孫小字蟾客年二十六十
月初九日生外氏王永感下第十五兄弟二人二舉娶
李氏曽祖化源故不仕祖俞故不仕父渙故登仕郎本
貫潼川府鹽亭縣龍池鄉龍池里父為户
第八人吳杉字少幹小名鄭哥小字茂卿年二十五七
月二十五日生外氏楊偏侍下第九兄弟三人二舉娶
趙氏曽祖元溢故不仕祖士全故不仕父祥故不仕本
貫嘉州洪雅縣歸仁鄉清太里父為户
第九人李承字舜卿小名喜哥小字善老年三十七二
月初九日生外氏史偏侍下第十八兄弟二人二舉娶
任氏曽祖林成故不仕祖公權故不仕父辯故不仕本
貫眉州彭山縣平東鄉平東里叔為户
第十人張諾字季然小名江郎小字江郎年二十一四
月十八日生外氏李偏侍下第五十二兄弟二人二舉
娶徐氏曽祖戩故贈承事郎祖浃故左朝奉郎父大中
故左從事郎本貫彭州崇寧縣義興鄉拱極里父為户
第十一人朱三省字子和小名勝郎小字秀永年四十
六六月三十日生外氏施繼母陳偏侍下第百二十七
兄弟五人四舉娶毛氏曽祖億故不仕祖澤故太廟齋
郎父楙故右廸功郎本貫湖州安吉縣順安鄉引濟里
弟左從事郎三思為户
第十二人田興宗字徳逺小名外孫小字外孫年三十
三八月十一日生外氏謝偏侍下第二兄弟三人一舉
未娶曽祖萬故不仕祖貴故不仕父超未仕本貫處州
麗水縣和樂鄉保安里父為户
第十三人徐存字去非小名桂郎小字清卿年三十正
月初四日生外氏葉具慶下第六十二兄弟二人一舉
曽祖許故不仕祖新故不仕父彦進未仕本貫婺州蘭
溪縣桐山鄉清江里父為户
第十四人黎梓字林仲小名驥子小字徳稱年四十三
六月二十五日生外氏丁永感下第五十二兄弟三人
三舉娶丁氏曽祖本故不仕祖庚故不仕父鈞故不仕
本貫潭州醴陵縣建寧鄉豐仁里父為户
第十五人張恪字季武小名荘過小字五哥年二十九
八月初七日生外氏徐具慶下第五兄弟四人二舉娶
戴氏曽祖彦昌故不仕祖瑚故不仕父應故不仕本貫
衢州江山縣須江鄉光政里弟左廸功郎恢為户
第十六人楊岳字子山小名仙哥小字子甫年二十三
五月初七日生外氏陳具慶下第三十六兄弟二人一
舉娶趙氏曽祖昭度故将仕郎祖嗣復故不仕父邦直
未仕本貫嘉州龍逰縣符文鄉三墳里父為户
第十七人冉徽之字美小名祖郎小字蔡乞年二十八
十月十一日生外氏楊具慶下第一兄弟終鮮一舉前
娶魏氏繼娶錢氏曽祖宏故不仕祖希顏故不仕父遜未仕
本貫梁山軍梁山縣水吏鄉歸仁里父為户
第十八人萬介字廷老小名驥哥小字驥哥年五十一
七月二十一日生外氏俞永感下第八六兄弟三人四
舉娶施氏曽祖惟則故不仕祖翊故不仕父淳故不仕
本貫開封府祥符縣黄溝鄉赤􁁗村自為户
第十九人潘觀國字元賔小名鐵僧小字延嗣年四十
九二月十八日生外氏樂永慶下第二兄弟二人六舉
娶胡氏曽祖清故不仕祖中立故不仕父宗敏故不仕
本貫泗洲盱眙縣都梁鄉淮上坊自為户
第二十人朱鶴字冲逺小名省郎小字朝用年三十九
九月二十一日生外氏譙偏侍下第四兄弟三人五舉
娶楊氏曽祖文裕故不仕祖叔獻故不仕父天祺故不
仕本貫果州南充縣宕渠鄉豐泉里叔祖奉議郎瑗為
户
第二十一人張偉字書言小名彭老小字夀鄉年五十
五五月二十七日生外氏章永感下第一兄弟終鮮四
舉娶鄭氏曽祖仲凝故朝奉郎祖説故不仕父嘉尚故
不仕本貫秀州華亭縣新江鄉道成里曽祖為户
第二十二人馮忠嘉字獻道小名閏漢小字蔡師年三
十八閏十月二十二日生外氏劉永感下第三十九兄
弟四人三舉初娶謝氏繼室王氏曽祖宗顔故不仕祖
昇故不仕父理故贈右朝散大夫本貫汝州梁縣新豐
鄉阜俗里祖為户
第二十三人何性仁字元習小名榮老小字三哥年四
十八十一月二十八日生外氏馬永感下第三十三兄
弟四人五舉娶馬氏曽祖立故不仕祖潛文故不仕父
息故左宣教郎本貫渠州鄰水縣徳逰鄉榮来里父為
户
第二十四人龔滂字清夫小名貴郎小字文弟年二十
六三月十一日生外氏陸偏侍下第十七兄弟二人一
舉娶王氏曽祖製故不仕祖仲端故不仕父天驥故不
仕本貫信州上饒縣進賢鄉明倫里父為户
第二十五人黄克仁字巳任小名五哥年二十三九月
初五日生外氏易偏侍下第四十三兄弟六人一舉娶
鄧氏曽祖裳故不仕祖疇故不仕父泓故不仕本貫潼
川府郪縣髙徳鄉永興里自為户
第二十六人黎商老字華起小名貴兒小字任道年二
十六四月十四日生外氏李具慶下第七八兄弟四人
二舉娶劉氏曽祖敷言故不仕祖叔彦故不仕父璪未
仕本貫成都府廣都縣龍溪鄉旗亭里祖為户
第二十七人王人鑑字克明小名二哥小字二哥年三
十二八月(闕/)　日生外氏柯具慶下第二兄弟三人二
舉娶李氏曽祖鎮故不仕祖族父良翰本貫邵武軍建
寧縣南鄉赤岸里父為户
第二十八人趙不愧字守正小名椿夀小字椿夀年三
十二月二十三日生外氏吳偏侍下第一兄弟五人一
舉娶陳氏曽祖宗續故贈南康郡王諡良孝祖仲慥故
贈武奉軍節度使濟陽侯父士䕃見任武徳郎本貫宗正
寺玉牒所
第二十九人謝鴻字可大小名模小字經逺年五十九
月二十日生外氏朱繼母吳氏永感下第四十八兄弟
終鮮六舉先娶朱氏再娶馮氏曽祖解故不仕祖惇故
不仕父行故不仕本貫邵武軍邵武縣仁榮鄉同福里
自為户
第三十人趙善屾字山甫小名夀翁小字夀翁年二十
七九月二十五日生外氏李永感下第三兄弟無一舉
未娶曽祖仲韠故贈武康軍節度使髙宻侯祖士詝故
贈武徳郎父不傳故承節郎本貫玉牒所
第三十一人張商卿字彦剛小名道升小字彦髙年五
十五月二十八日生外氏楊永感下第七六兄弟終鮮
五舉娶吳氏曽祖収故不仕祖伯愈故不仕父子成故
不仕本貫建州建安縣建安鄉川石里自為户
第三十二人盧彦文字元質小名勝童小字成童年五
十一正月十五日生外氏先鄭氏繼鄭氏偏侍下第十
六兄弟三人五舉娶俞氏曽祖冲故不仕祖皋故不仕
父臨故不仕本貫興化軍莆田縣崇業鄉延陵里自
為户
第三十三人趙像之字民則小名夀卿小字行成年二
十一三月十七日生外氏宋具慶下第一兄弟十人一
舉未娶曽祖承錫故贈鎮寧軍節度使同中書門下平
章事陳國公祖克家故贈崇信軍節度使安康郡公父
叔贙修武郎見任南康軍兵馬都監本貫玉牒所
第三十四人趙彦文字元質小名慶孫小字紹祖年四
十十一月初六日生外氏髙永感下第一兄弟二人一
舉娶成氏曽祖叔□故信州防禦使追封司徒諡恭僖
祖植之故西京左藏庫副使父公榗故修武郎本貫玉
牒所
第三十五人陳大方字少廣小名慶隆小字餘慶年五
十三三月二十七日生外氏林永感下第九兄弟二人
五舉娶林氏張氏今娶林氏曽祖顯祖欽父宜本貫福
州長樂縣二難鄉崇立里自為户
第三十六人魏師遜字良翰小名成郎小字必大年四
十一四月初十日生外氏張永感下第一百二十五兄
弟四人四舉娶王氏再娶李氏曽祖繼先故不仕祖惇
故不仕父世謩故不仕本貫建康府溧水縣崇教鄉清
化里兄右廸功郎新御前軍器所事師心為户
第三十七人尤袤字延之小名盤郎小字季良年二十
二二月十四日生外氏耿永感下第百九兄弟四人二
舉娶唐氏曽祖大成故不仕祖申故不仕父時亨故不
仕本貫常州無錫縣開化鄉白石里父為户
第四甲第一人孟致誠字性之小名秀老小字大秀年
二十六五月十四日生外氏謝偏侍下第十四兄弟六
人一舉娶姚氏曽祖景祺故不仕祖輿故右州文學贈
右朝奉郎父處仁未仕本貫順昌府汝隂縣旌義坊髙
祖朝散為户
第二人蕭肅字處恭小名善感小字徳昭年三十八月
十九日生外氏劉繼母歐陽氏具慶下第一兄弟三人
三舉娶劉氏曽祖愈故不仕祖國寳故不仕父頴左從
政郎見任廣東路轉運司主管帳司本貫吉州安福縣
清化鄉同亭里父為户
第三人曽賁字子文小名道生小字立本年二十九月
初三日生外氏王具慶下第四十八兄弟無人一舉娶
王氏曽祖珪故不仕祖經故從事郎鄆州州學教授父
世昌見授開州文學本貫福州閩縣鳳池西鄉崇賢里
父為户
第四人李蘩字元昭小名昴小字清叔年二十一九月
初六日生外氏金偏侍下第八兄弟五人三舉娶史氏
曽祖平故不仕祖講故贈承事郎父馭故不仕本貫蜀
州晉原縣義邑坊曽祖為户
第五人何昌邦字周卿小名俊郎小字少傑年四十五
十一月初五日生外氏劉永感下第七十一兄弟四人
三舉娶劉氏曽祖志滿故不仕祖阮故不仕父洎故不
仕本貫建州崇安縣武夷鄉梅上里兄宣教郎昺世為
户
第六人王䒥字徳章小名道長小字彦章年四十一十
二月初八日生外氏李偏侍下第四八兄弟四人二舉
娶孫氏曽祖再榮故不仕祖師虞故不仕父景略故不
仕本貫宣州太平縣長夀鄉長義里弟助教藻為户
第七人冷世光字賔王小名福字小字慶孫年二十七
六月二十八日生外氏沈具慶下第四十一兄弟五人
一舉娶何氏曽祖邁故不仕祖侁故不仕父嗣立見任
秀州助教本貫平江府常熟縣積善鄉虞山里父為户
第八人陳天麟字季陵小名寧郎小字安老年三十三
二月初九日生外氏仲永感下第五十二兄弟五人二
舉娶李氏曽祖文勝故不仕祖允宗故不仕父衮故不
仕本貫宣州宣城縣長安鄉孝義里自為户
第九人陸升之字仲髙小名髙僧小字法䕶年三十四
五月二十九日生外氏田偏侍下第七十四兄弟四人
三舉娶王氏曽祖珪故任國子博士贈太尉祖佖故任
中大夫贈右光禄大夫父長民故任左朝請大夫尚書右
司員外郎本貫開封府陳留縣孝義鄉髙祖大傳為户
第十人黄適中字徳正小名徐老小字夀期年四十三
八月二十七日生外氏徐永感下第六兄弟二人三舉
娶江氏曽祖師孟故不仕祖應故不仕父用故不仕本
貫衢州龍逰縣立徳鄉衣錦里兄執中為户
第十一人龔尹字正子小名黄夀小字鼎臣年二十九
六月二十三日生外氏李重慶下第三十四兄弟二人
一舉娶蘇氏曽祖珣故不仕祖深故不仕父修未仕本
貫常州宜興縣成任鄉蒋瀆里父為户
第十二人鍾将之字仲山小名鳳哥小字子飛年十九
十二月十七日生外氏戎繼母周氏具慶下第百十三
兄弟六人一舉未娶曽祖順故不仕祖甫故不仕父允
未仕本貫鎮江府丹陽縣練塘鄉龍許里故伯敦武郎
亶為户
第十三人蒲堯仁字彦性小名嵓英小字傅叟年三十
八正月初四日生外氏陳永感下第小五兄弟三人三
舉娶翁氏曽祖翼祖昌齡父鞾本貫福州候官縣桂枝
鄉榮親里叔故徳州教授轂為户
第十四人朱伯雄字少掦小名振振小字宜孫年四十
九正月十一日生外氏吳永感下第七十五兄弟三人
三舉娶李氏曽祖文蔚故不仕祖瑾故不仕父渾故不
仕本貫饒州浮梁縣白水鄉山東里自為户
第十五人程千里字邁卿小名桂筵小字月郎年三十
六八月二十七日生外氏陳具慶下第二十八兄弟二
人三舉娶江氏曽祖凖故不仕祖忠故不仕父駿見任
進武副尉本貫信州玉山縣玉山鄉禹門里父為户
第十六人王師愈字與正小名與老小字齊賢年二十
七四月十一日生外氏賈偏侍下第四十兄弟終鮮一
舉娶俞氏曽祖惟堯故不仕祖祀常故不仕父景文故
不仕本貫婺州金華縣大雲鄉安期里自為户
第十七人袁觀字子㳺小名主郎小字復孫年二十四
十一月十六日生外氏龎永感下第四兄弟四人二舉
娶胡氏曽祖光敏故不仕祖餘榮故不仕父式故不仕
本貫緜州巴西縣在郭鄉五袴里曽祖為户
第十八人陳經國字世顯小名昭明小字世顯年四十
五九月初一日生外氏張永感下第六兄弟二人二舉
前娶徐氏曽祖璋祖収父邦彦本貫開封府開封縣旌
徳村祖為户
第十九人陳篆字師汝小名華國小字楚卿年四十五
七月初二日生外氏吳永感下第四二兄弟終鮮七舉
娶顧氏曽祖襲祖粲父利用並故不仕本貫常州無錫
縣掦名鄉賔鴈里自為户
第二十人陳伯山字仁叔小名惟忠小字正甫年(闕/)
九月初九日生外氏葛永感下第念九兄弟三人二舉
娶林氏曽祖整故不仕祖公權故不仕父天均故不仕
本貫興化軍莆田縣感徳鄉南匿里伯韶為户
第二十一人童用賔字彦周小名用小字用之年四十
八二月二十三日生外氏胡偏侍下第三一兄弟二人
二舉先娶胡氏曽祖琰故不仕祖大堯故不仕父定故
不仕本貫衢州龍逰縣宣教鄉移風里自為户
第二十二人江獻可字徳美小名瀛哥小字仙客年三
十九正月二十九日生外氏王永感下第三十兄弟三
人三舉娶王氏曽祖仲任故不仕祖元禕故贈中大夫
父翊故任左朝散大夫本貫揚州髙郵縣左廂仁義坊
父為户
第二十三人王康年字和叔小名長郎小字元用年五
十四月十九日生外氏鈕偏侍下第三兄弟五人四舉
娶慎氏曽祖逺故不仕祖貴故不仕父徳先故不仕本
貫湖州烏程縣霅水鄉倉場里兄康民為户
第二十四人何顒字孚先小名紹祖小名慶孫年四十
四三月二十六日生外氏成永感下第二兄弟終鮮四
舉娶趙氏曽祖信祖滿父詵本貫蓬州伏虞縣甘泉鄉
蘭池里父為户
第二十五人髙選字徳舉小名夀兒小字宜老年四十
二十一月初三日生外氏王具慶下第五十兄弟三人
六舉娶陳氏曽祖冕故不仕祖佑故不仕父岵未仕本
貫紹興府餘姚縣上林鄉石仁里兄逺為户
第二十六人陸光之字叔泰小名定哥小字定光年三
十六月二十七日生外氏田偏侍下第七十七兄弟四
人三舉先娶黄氏再娶鄭氏曽祖珪故任國子博士贈
太尉祖佖故任中大夫贈光禄大夫父長民故任左朝
請大夫尚書右司員外郎本貫紹興府山隂縣坊郭鄉
錦鱗里祖為户
第二十七人蒲堯章字彦成小名岩慶小字慶哥年四
十一四月二十六日生外氏陳永感下第小三兄弟三
人二舉娶林氏曽祖翼祖昌齡父鞾本貫福州候官縣
桂枝鄉榮親里叔故徳州教授轂為户
第二十八人韓炳字道山小名岳郎小字子山年二十
五十月初五日生外氏陳偏侍下第初二兄弟二人一
舉娶牟氏曽祖泰祖亢夫父逵本貫仙井監仁夀縣歸
惠鄉加寧里祖為户
第二十九人葉翊字君舉小名寅孫小字賔叔年二十
七十二月十六日生外氏斯偏侍下第三三兄弟四人
一舉曽祖怱故不仕祖公輔故不仕父順故不仕本貫
温州永嘉縣膺符鄉莆洲里兄端為户
第三十人王昉字仲明小名正三小字春卿年二十七
正月初五日生外氏李偏侍下第二十一兄弟一人三
舉娶張氏曽祖保故不仕祖景贈朝請郎父利正故不
仕本貫潼川府通泉縣西北團伯承議為户
第三十一人李用之字彦發小名杜春小字蟾老年四
十二九月三十日生外氏姜永感下第三兄弟二人三
舉娶馬氏曽祖象故不仕祖冕故不仕父傃故不仕本
貫澧州澧縣孝義鄉大和里自為户
第三十二人韓大寧字孝先小名仁和小字季髙年二
十二九月二十六日生外氏毛具慶下第五十七兄弟
二人一舉娶陳氏曽祖慎修故不仕祖鉞故不仕父加
魚故不仕本貫信州玉山縣玉山鄉建平里伯汝錫為
户
第三十三人勾龍震字元度小名佛喜小字喜佛年四十
五月十九日生外氏李繼母賈氏具慶下第六三兄弟
五人一舉娶韓氏曽祖昌符祖良獻父廊未仕本貫成
都府成都縣江隂坊父為户
第三十四人包府字義仲小名肅哥小字孝伯年四十
三九月二十日生外氏臧永感下第八兄弟四人六舉
娶金氏曽祖堯卿故不仕祖千仞故不仕父浩故不仕
本貫饒州浮梁縣安仁鄉厯廻里自為户
第三十五人龎守字徳操小名岩郎小字岩哥年二十
二七月初四日生外氏袁具慶下第七四兄弟三人(闕/)
舉娶袁氏曽祖恭先祖宗越父愈本貫合州石照縣墊
江鄉浮山里父為户
第三十六人葉翔鳳字子翔小名天任小字必大年三
十二十二月十三日生外氏黄偏侍下第七十一兄弟
二人二舉娶吳氏曽祖汝礪故不仕祖紹故不仕父桷
故不仕本貫福州候官縣石門鄉九功里兄新漳州教
授儀鳳為户
第三十七人鮑安行字聖時小名棣郎小字景華年四
十二八月初六日生外氏董偏侍下第十三兄弟四人
二舉娶董氏曽祖彩故不仕祖純故贈宣教郎父畢故
任左朝奉郎本貫饒州浮梁縣福慶鄉壠源里父為户
第三十八人周汝士字南夫小名阿崇小字宗山年二
十二八月初六日生外氏戈偏侍下第六十五兄弟終
鮮三舉娶婁氏曽祖迂故不仕祖瑜未仕父億故不仕
本貫紹興府嵊縣仁徳鄉甘棠里祖為户
第三十九人李進修字及時小名彭老小字彭老年四
十八八月初十日生外氏趙永感下第馮大兄弟終鮮
四舉娶張氏曽祖贊充祖慥父和本貫簡州平泉縣善
鄰鄉永寧里父為户
第四十人邵頴字懐英小名蘭孫小字蘭郎年二十二
四月二十二日生外氏童重慶下第四兄弟五人一舉
娶陳氏曽祖忻故不仕祖聰未仕父誼未仕本貫婺州
金華縣白砂鄉山囘里祖為户
第四十一人李清字紹夷小名驥子小字竒男年四十
七七月十三日生外氏林偏侍下第十七兄弟四人四
舉娶鄭氏曽祖昭物故任陕府節度推官祖時敏故不
仕父鈞故不仕本貫興化軍莆田縣崇業鄉延興里曽
祖為户
第四十二人毛介字希恵小名堅僧小字三九年二十
六七月二十四日生外氏吳偏侍下第三九兄弟終鮮
一舉未娶曽祖訓故不仕祖葉故不仕父廸故揚州助
教本貫衢州江山縣景星鄉忠溪里自為户
第四十三人芮煇字國瑞小名驚郎小字有功年二十
八正月初九日生外氏陳具慶下第八十兄弟五人一
舉娶沈氏曽祖道明祖寧父彦輔本貫湖州烏程縣澄
静鄉光化里父為户
第四十四人勾龍雱字元量小名松夀小字松夀年五
十一十二月十四日生外氏李繼母賈氏具慶下第四
兄弟五人一舉娶韓氏曽祖昌符祖良獻父廊本貫成
都府成都縣江隂坊父為户
第四十五人梁汝昌字大任小名二老小字渭奴年二
十九正月初五日生外氏陳永感下第四十兄弟三人
一舉娶吳氏曽祖文稹故不仕祖伯珣故不仕父彦榮
故不仕本貫福州永福縣通化鄉開平里自為户
第四十六人劉安世字世臣小名十二小字二六年四
十九十二月二十七日生外氏李永感下第三十二兄
弟五人二舉娶彭氏曽祖識故不仕祖貴故不仕父思
故不仕本貫吉州安福縣坊市叢桂坊兄安居為户
第四十七人章朝宗字宣卿小名僧哥小字亨老年二
十九七月十八日生外氏王偏侍下第五九兄弟終鮮
二舉娶韋氏曽祖從圭故不仕祖瑜故不仕父駿故任
成忠郎本貫臨安府臨安縣錦南鄉勲貴里自為户
第四十八人林次融字仲舉小名順祖小字子孝年二
十四九月初二日生外氏潘具慶下第六十兄弟三人
二舉娶徐氏曽祖介故不仕祖衡故不仕父邦俊未仕
本貫福州長樂縣善政鄉敦素里父為户
第四十九人俞光凝字子前小名益孫小字榮祖年二
十一八月十二日生外氏施具慶下第三兄弟四人一
舉娶王氏曽祖經故不仕祖端故任忠訓郎父程未仕
本貫臨安府錢塘縣吳山鄉吳山里祖為户
第五十人彭邦光字南卿小名狗兒小字犬子年二十
四九月初七日生外氏朱繼母熊具慶下第二十四兄
弟二人一舉娶簡氏曽祖仲徳故不仕祖璿故不仕父
彦昌未仕本貫臨江軍清江縣建安鄉新城里父為户
第五十一人胡百能字少明小名同老小字祖夀年四
十八七月十二日生外氏樓永感下第二十一兄弟終
鮮六舉娶張氏曽祖教故太中大夫祖稷言故通直郎
父嶧故右廸功郎本貫平江府長洲縣樂安鄉絃歌里
祖為户
第五十二人石才孺字伯元小名寧老小字難老年三
十二十一月二十七日生外氏郭永感下第一兄弟終
鮮三舉娶王氏曽祖祖温故任朝請大夫累贈宣奉大
夫祖仲光故任朝奉郎父耆年故任宣教郎主管開封
府左廂事本貫鄭州管城縣懐忠鄉北髙皇村父為户
第五十三人范仲微字希元小名滿孫小字彭孫年四
十四十一月二十五日生外氏家永感下第十三兄弟
五人一舉娶楊氏施氏李氏曽祖百之故贈通議大夫
祖祖仁故贈朝請郎父洪故任朝奉郎本貫開封府開
封縣吹臺鄉曽祖為户
第五十四人鮑慎履字信正小名洗孫小字衆仲年二
十七八月初四日生外氏蔡具慶下第五兄弟七人一
舉娶吳氏曽祖大百故累贈通奉大夫祖安徳故不仕
父緜周未仕本貫建康府上元縣鍾山坊北左廂兄提
舉耀卿為户
第五十五人王賔字觀國小名端郎年二十八四月十
五日生外氏何具慶下第一兄弟二人一舉娶何氏曽
祖居善故不仕祖大堯故不仕父行未仕本貫達州巴
梁縣石鼔鄉官池里父為户
第五十六人李開字春卿小名孫老小字昌後年四十
七七月十一日生外氏范永感下第四七兄弟五人二
舉娶沈氏曽祖慶祥故不仕祖良旦故不仕父接故不
仕本貫廣徳軍廣徳縣廣徳鄉旌孝里自為户
第五十七人何騰字文虎小名天喜小字慶孫年四十
八五月十二日生外氏楊永感下第八兄弟四人四舉
娶楊氏再娶趙氏曽祖景正故朝請郎祖升鄉故将仕
郎父降故太學内舍生本貫開封府開封府永寧鄉保
安村曽叔祖朝議為户
第五十八人黄文昌字世永小名聖保小字保哥年二
十一七月十八日生外氏曽具慶下第十一兄弟四人
一舉娶謝氏曽祖履中故任康州司理祖俯彦任慶州
司理父鉞福任左文林郎䖍州㑹昌縣令本貫建昌軍
南豐縣世賢鄉軍村耆父為户
第五十九人毛惠直字崧老小名嶽夀小字申叔年五
十三二月初八日生外氏曽永感下第三兄弟二人三舉
先娶張氏再娶羅氏曽祖九皋故不仕祖琦故不仕父
理故不仕本貫吉州吉水縣仁夀鄉歸仙里自為户
第六十人陳槩字辛平小名道生小字立本年五十三
三月二十八日生外氏葉偏侍下第一兄弟三人五舉
娶翁氏曽祖澄清故不仕祖知微故贈奉議郎父幹蠱
故不仕本貫建州建安縣晝繡鄉南才里叔承議郎幹
譽為户
第六十一人史夬字剛中小名繁郎小字茂卿年四十
四七月十二日生外氏杜石永感下第三十七兄弟六
人三舉娶杜氏曽祖得一故不仕祖珣故任䕫州奉節
縣尉累贈正議大夫父相故左朝議大夫致仕本貫眉
州青神縣召逺鄉長泉鎮父為户
第六十二人王宗衡字商叟小名七十小字佐時年二
十五十月初六日生母董氏繼母吕氏偏侍下第七十
兄弟終鮮二舉未娶曽祖安稚故守潁昌府長史祖纉
故不仕父肇前權昭州州學教授本貫泉州南安縣金
雞鄉歸化里祖為户
第六十三人鍾離松字少公小名法松小字正袒年四
十八正月初五日生外氏徐永感下第三十兄弟六人
一舉娶王氏曽祖瑾故朝請大夫龍圖閣待制祖景融
故武畧大夫致仕父沂故贈右通直郎本貫建康府江
寧縣建業坊曽祖為户
第六十四人林錞字仲和小名元應小字夢符年四十
六十二月二十九日生外氏陳具慶下第三十八兄弟
二人三舉娶孫氏曽祖珣祖轂父藻本貫福州府連江
縣寧善郷欽平里父為户
第六十五人陳徳修字和仲小名勝孫小字安祖年(闕/)
　八月二十日生外氏葉偏侍下第十六别無兄弟五
舉娶傅氏曽祖愈故将仕郎将作監主簿祖占故不仕
父炎未仕本貫建昌軍南城縣坊郭梯雲坊伯黻廸功
為户
第六十六人雍恩字徳光小名謝師小字子西年二十
二五月十五日生外氏趙繼母姚具慶下第七二兄弟
二人一舉娶趙氏曽祖宗旦祖辨方父汝楫本貫普州
安岳縣折桂鄉衣錦里祖為户
第六十七人鄭之純字粹中小名慧孫小字俊卿年二
十四十月初二日生外氏汪具慶下第七兄弟終鮮一
舉娶汪氏曽祖鈞故不仕祖允廸故不仕父敏文未仕
本貫徽州歙縣布政鄉成果里父為户
第六十八人歐陽文起字景蘇小名鱗兒小字端童年
二十三九月十九日生外氏胡具慶下第五十二兄弟
二人一舉娶胡氏曽祖昇故不仕祖民師故不仕父汝
賢見任左廸功郎授巴州司法㕘軍本貫臨江軍新喻
縣擢秀鄉萬全里父為户
第六十九人李淵字景潛小名次彭小字大年年二十
六正月十一日生外氏宋永感下第念一兄弟二人一
舉娶黄氏曽祖昭物故陕府節度推官祖時方故不仕
父彬故廣州新㑹縣主簿本貫興化軍莆田縣崇業鄉
延興里曽祖為户
第七十人陳滂字公澤小名伯達小字周士年二十九
正月初五日生外氏祝永感下第五十二兄弟三人一
舉娶邵氏曽祖海故不仕祖中道故不仕父仲善故不
仕本貫饒州安仁縣開興鄉蓮塘里自為户
第七十一人林大受字叔容小名慶崇小字源逺年二
十八五月初二日生外氏陳具慶下第十兄弟三人一
舉娶袁氏曽祖襲明故不仕祖世脩故不仕父康國未
仕本貫潮州掲陽縣永寧鄉承富里父為户
第七十二人吳彦䕫字節夫小名道士小字吳真年三
十二十月二十八日生外氏張偏侍下第九兄弟二人
二舉娶杜氏曽祖運故不仕祖諒故不仕父城故不仕
本貫興國軍永興縣崇儒鄉雙遷里兄為户
第七十三人許登字升卿小名紹祖小字達卿年三十
七二月十二日生外氏鄒偏侍下第六兄弟三人二舉
娶鄒氏曽祖箴故不仕祖愿故不仕父璋故不仕本貫
漳州龍溪縣永寧鄉州市里父為户
第七十四人方綰字清卿小名念五哥小字五五年三
十九二月初七日生外氏鄭永感下第念五兄弟三人
一舉娶鄭氏曽祖泳故朝請大夫祖次彭故贈左中奉
大夫父深道故左奉議郎本貫興化軍莆田縣崇業鄉
清平里曽祖朝請為户
第七十五人鄒樗字徳章小名大椿小字徳年年四十
九月初三日生外氏石永感下第七十兄弟三人二舉
娶歐陽氏曽祖霖故任尚書都官郎中祖戩故任廣津
軍録事㕘軍贈朝奉郎父涸故不仕本貫常州晉陵縣
孝仁東坊臨川里伯父侍郎浩為户
第七十六人范仲較字世卿小名仲賢小字阿强年三
十六十一月十五日生外氏吕偏侍下第六兄弟五人
(闕/)舉娶程氏曽祖百禄故任資政殿學士太中大夫贈
太師祖祖徳故任朝奉郎贈右中散大夫父渥見任右
承議郎新差通判遂寧軍府事本貫開封府祥符縣魏
陵鄉善利坊曽祖為户
第七十七人嚴瑀字元瑜小名敏僧小字慧師年四十
七月初九日生外氏毛偏侍下第六十二兄弟三人曽
祖拱故不仕祖師强故不仕父中故左宣教郎本貫衢
州江山縣感化鄉新恩里父為户
第七十八人李几字公倚小名小尊小字道夫年二十
五十月二十八日生外氏梁具慶下第紹三兄弟五人
二舉娶馮氏曽祖彛度祖晛右從政郎父稷未仕本貫
普州安岳縣折桂鄉衣錦里父為户
第七十九人林清卿字季仁小名慶孫小字吉先年四
十六七月初三日生外氏黄偏侍下兄弟二人一舉娶
張氏曽祖􁔱故不仕祖徳充故不仕父淵故不仕本貫
温州平陽縣繁桂里自為户
第八十人周邵字嘉成小名頌哥小字譽卿年三十七
八月二十九日生外氏湯永感下第五十兄弟三人二
舉娶楊氏曽祖寧祖暨父之冕並不仕本貫婺州永康
縣武平鄉碧湍里姪良自為户
第八十一人戴振字文舉小名王僧小字夀老年三十
八九月初十日生外氏羊永感下第一兄弟三人三舉
娶張氏曽祖懐直故不仕祖繼明故不仕父辛故不仕
本貫宣州宣城縣射亭鄉靈源里自為户
第八十二人譚炤字公明小名季哥小字恩孫年三十
七正月十五日生外氏李偏侍下第三兄弟終鮮三舉
娶文氏曽祖惟聰故不仕祖禹錫故不仕父琰故不仕
本貫潼川府銅山縣郭下里祖為户今住郪縣木池鎮
第八十三人王堯臣字唐弼小名顯郎小字夀老年三
十八四月初四日生外氏葉永感下第五兄弟五人四
舉娶林氏曽祖彦故不仕祖文故不仕父鎰故不仕本
貫福州長樂縣善政鄉賔賢里自為户
第八十四人雷行之字舜舉小名夀哥小字彭老年二
十六十一月初一日生外氏藍具慶下第初一兄弟二
人一舉娶王氏曽祖徳善故不仕祖仲故不仕父宣未
仕本貫鄜州直羅縣化龍鄉祖為户
第八十五人楊獬字正伯小名丑丑小字武子年二十
八十一月十六日生外氏廖具慶下第百一兄弟四人
二舉娶蒋氏曽祖琬故不仕祖光烈故不仕父弁未仕
本貫臨江軍新喻縣振操鄉新昌里髙祖開府克從為
户
第八十六人余彦廣字徳廣小名信叔小字行可年二
十二十月十四日生外氏李偏侍下第三十二兄弟五
人一舉娶李氏曽祖元詔故不仕祖有榮故不仕父師
道故不仕本貫撫州臨川縣長樂鄉常保里兄彦恭為
户
第八十七人劉公特字明甫小名廷俊小字宋輔年三
十二十二月初一日生外氏丘偏侍下第三十二兄弟
五人一舉娶李氏曽祖璋故不仕祖當故不仕父敏中
故不仕本貫福州候官縣桂枝鄉聚星里叔左朝散大
夫温伯為户
第八十八人方顔字國老小名鄭哥小字星郎年三十
四七月初(闕/)日生外氏張偏侍下第二十兄弟二人三
舉娶余氏曽祖惟珙故宣議郎致仕祖景賢故贈中大
夫父孟卿故左中大夫充徽猷閣待制贈正議大夫本
貫饒州徳興縣建節鄉歸信里父為户
第八十九人張溥字徳施小名鳳兒小字儀韶年三十
正月二十八日生外氏吳具慶下第二十五兄弟三人
二舉娶周氏曽祖方故不仕祖禧故不仕父降未仕本
貫處州龍泉縣西寧鄉靈岩里自為户
第九十人陳俱字載之小名五哥小字起之年二十八
十二月二十一日生外氏周具慶下第六十八兄弟五
人一舉娶朱氏曽祖景淵故不仕祖翼故贈右通奉大
夫父堯臣見任左朝請大夫本貫臨安府錢塘縣履泰
鄉九曲里父為户
第九十一人李杭字濟川小名道興小字三哥年二十
六十二月十七日生外氏朱偏侍下第二十三兄弟一
人一舉娶劉氏曽祖守真故不仕祖文凡故不仕父汝
成故不仕本貫合州巴川縣六集鄉登髙里自為户
第九十二人麋師旦字周卿小名猪哥小字辛兒年十
八十月十七日生外氏馬具慶下第百八兄弟十人一
舉未娶曽祖文道故不仕祖拱臣故贈右奉直大夫父
錯見任左朝散大夫本貫平江府吳縣至徳鄉昌用里
父為户
第九十三人王汝嘉字邦美小名阿瑗小字伯玉年五
十一八月初五日生外氏李永感下第二兄弟二人四
舉前娶吳氏繼室劉氏曽祖仁故不仕祖應期故不仕
父鎬故不仕本貫忠州墊江縣永豐鄉清寧里自為户
第九十四人何騤字駿夫小名宋保小字道保年四十
九月初三日生外氏黄前母侯永感下第十三兄弟三
人三舉娶黄氏曽祖元一故不仕祖利良故不仕父宗
彦故不仕本貫眉州彭山縣平東鄉多雲里自為户
第九十五人張穆字和仲小名佑郎小字季美年三十
正月十一日生外氏梁偏侍下第百二兄弟五人二舉
娶丁氏曽祖保隆故任文林郎成州同谷縣主簿祖公
諭故不仕父羽故不仕本貫嘉州夹江縣漢川鄉龍吟
里父為户
第九十六人趙不悔字敦復小名犬子小字相如年二
十六八月二十九日生外氏吳偏侍下第二兄弟五人
一舉娶鄭氏曽祖宗續故贈南康郡王謚良孝祖仲慥
故贈武泰軍節度使濟陽侯父士䕃見任武徳郎本貫
宗正寺玉牒所
第九十七人謝芷字茂公小名圓小字圓度年四十一
正月初十日生外氏李繼母趙氏具慶下第十四兄弟
四人三舉娶洪氏曽祖成故不仕祖有章故不仕父準
未仕本貫泉州晉江縣開建鄉修仁里父為户
第九十八人周習字少説小名璨小字子玉年二十四
正月十七日生外氏潘偏侍下第九一兄弟三人一舉
娶邢氏曽祖佐故不仕祖象故不仕父倫故不仕本貫
温州平陽縣歸仁鄉桂嶺里自為户
第九十九人薛璨字景輝小名端駒小字天驥年五十
一十一月二十五日生外氏宋永感下第十三兄弟終
鮮五舉娶林氏再娶陳氏曽祖嵩故不仕祖恢故不仕父
師奭故不仕本貫興化軍興化縣長樂鄉清元西里自
為户
第一百人王滋字必濟小名韶哥小字儀鳯年五十五
四月十四日生外氏葉永感下第八二五舉娶周氏曽
祖言祖藴父堯本貫台州黄岩縣永寧鄉金砂里自為
户
第一百一人趙彦恂字漢卿小名謝僧小字信徳年二
十五十一月初一日生外氏唐具慶下第二十二兄弟
三人一舉娶曹氏曽祖叔老故贈保信軍節度使髙宻
郡公祖誠之故贈鄧州觀察使追封南陽侯父公稱見
任左宣教郎知鎮江府金壇縣本貫宗正寺玉牒所
第一百二人趙彦齡字夀卿小名定僧小字應郎年二
十五十一月十三日生外氏石偏侍下第八兄弟一人
一舉娶濮氏楊氏曽祖叔亞故贈少師建國公祖導之故
贈昭武軍節度使清源侯父公擬故武儀郎本貫玉牒
所
第一百三人周彦字元美小名閏郎小字閏郎年五十
七月初三日生外氏蒋永感下第二十八兄弟三人五
舉娶錢氏曽祖彬故不仕祖紳故不仕父玘故不仕本
貫建康府溧陽縣瑞蓮坊父為户
第一百四人陳思文字公煥小名孝先小字光祖年四
十三正月初十日生外氏林永感下第二十四兄弟二
人四舉娶許氏曽祖僖故不仕祖琳故不仕父豐故不
仕本貫福州長樂縣善政鄉賔賢里自為户
第一百五人江賔王字彦濟改作朝翁小名佛保小字
季説年五十三三月十五日生外氏徐氏沈氏永感下
第三八兄弟四人六舉娶朱氏管氏戴氏徐氏曽祖讚
故不仕祖仲文故贈承事郎父述道故不仕本貫建康
府句容縣坊正鄉南陽里自為户
第一百六人王沂字亨之小名七斤小字斤斤年三十
一三月二十四日生外氏蔡偏侍下第四兄弟四人五
舉娶韓氏曽祖正路故任比部郎中知濮州贈金紫光
禄大夫祖蘧故任中奉大夫贈正奉大夫父庶故任從
事郎本貫江隂軍江隂縣大寧鄉就日里祖為户
第一百七人梁南一字唐老小名安兒小字力行年四
十一七月十六日生外氏張永感下第八十七兄弟終
鮮四舉娶張氏曽祖勵故不仕祖正故不仕父杰故不
仕本貫泉州晉江縣晉江鄉鸞歌里父為户
第一百八人韓彦直字子温小名檀僧小字旃郎年十
八六月二十八日生外氏茅具慶下第一兄弟四人一
舉娶王氏曽祖廣故贈太師進封楚國公祖度故贈太
師進封魯國公父世忠見任揚武翊運功臣太保充雲
南武安寧國軍節度使贈醴泉觀使咸安郡王本貫延
安府膚施縣烏水鄉强逺社祖為户
第一百九人俞肇字彦初小名世兆小字夢祥年四十
九十月十六日生外氏連永感下第一兄弟二人二舉
娶林氏曽祖孫故不仕祖宗故不仕父齡故不仕本貫
南劒州沙縣翔鸞鄉化劒里自為户
第一百十人張宗元字㑹卿小名越哥小字禹孫年十
八十二月二十日生外氏蕭重慶下第一兄弟終鮮一
舉娶劉氏曽祖宻贈太師進封越國公祖俊見任太傅
充静江寧武静海節度使醴泉觀使清河郡王父子厚
故任左武大夫康州刺史贈果州團練使本貫秦州三
陽寨雙栁獫祖為户
第一百十一人馮公亮字司明小名起孫小字興老年
五十五十月二十四日生外氏董永感下第八兄弟三
人四舉娶李氏包氏曽祖昌故不仕祖守益故不仕父
世則故不仕本貫常州武進縣仁孝西坊永定里兄寅
亮為户
第一百十二人趙公懋字元功小名寧哥小字寧郎年
三十四三月二十六日生外氏許永感下第一兄弟終
鮮一舉娶張氏曽祖克疑故贈保康軍節度觀察留後
南康侯祖叔澹故贈武康軍節度洋川郡公父賚之故
任武經大夫致仕本貫宗正寺玉牒所
第一百十三人趙儼之字民望小名間卿小字行聰年
二十閏八月初七日生外氏宋具慶下第二兄弟十人
二舉未娶曽祖承錫故贈鎮寧軍節度使同中書門下
平章事陳國公祖克蒙故贈崇信軍節度使安康郡公
父叔贙見任修武郎衛康寧都監本貫玉牒所
第一百十四人趙伯術字可大小名興郎小字繼先年
二十八四月二十八日生外氏武偏侍下第二兄弟二
人一舉娶張氏曽祖令顒故贈安化軍節度使開府儀
同三司追封陳國公諡安惠祖全貫故贈少師父子照
故任從義郎本貫玉牒所
第一百十五人趙不□字伯正小名興宗小字伯起年
二十二十二月初三日生外氏蒋偏侍下第二兄弟二
人一舉娶李氏曽祖宗敏故贈越州觀察使㑹稽侯祖
仲突故贈開府儀同三司榮國公父士歅故任修武郎
本貫玉牒所
第一百十六人趙善珏字彦徳小名鉄柱小字堅老年
十九十月十五日生外氏任偏侍下第六兄弟四人一
舉娶歐氏曽祖仲軻故贈蔡州觀察使汝南侯祖士熭
故贈潤州觀察使丹陽侯父不傲故任忠翊郎本貫玉
牒所
第一百十七人陳秀實字光華小名桂騰小字起宗年
四十四二月初八日生外氏吳永感下第三十二兄弟
五人五舉娶柯氏曽祖道降故不仕祖師錫故不仕父
徳厚故衢州助教本貫福州永福縣通化鄉開平里弟
秀頴左修職郎縣丞為户
第一百十八人趙子修字安道小名逐哥小字總息年
二十二(闕/)月(闕/)　日生外氏皇甫具慶下第(闕/)兄弟(闕/)
人一舉娶(闕/)氏曽祖從信故贈保寧軍節度使舒國公
祖世故贈保康軍節度使開府儀同三司房國公父令
嶮見任武翼郎主管山江州太平興國公本貫玉牒所
第一百十九人趙公斌字貴全小名韓郎小字夀卿年
二十四正月二十九日生外氏安具慶下第二兄弟三
人一舉娶安氏曽祖克慕祖叔宗父(闕/)本貫開封府祥
符縣
第一百二十人趙伯茂字少卓小名髙僧小字彦髙年
四十八十月初九日生外氏張永感下第三兄弟六人
一舉娶丁氏曽祖世奕故贈䖍州觀察使祖令禴故贈
武泰軍節度使父子霖故任從義郎本貫玉牒所
第一百二十一人趙師孟字醇叟小名麟哥小字信厚
年二十一三月二十一日生外氏鄒重慶下第二兄弟
四人一舉娶沈氏曽祖令韜故任朝散大夫祖子勉故
任将仕郎贈承事郎父伯達見任右通直郎知常州武
進縣事本貫玉牒所
第一百二十二人趙伯瑗字徳甫小名鄭哥小字光祖
年二十九七月二十四日生外氏童具慶下第二兄弟
六人一舉娶楊氏曽祖世奨故不仕祖令徽故任敦武
郎父子校見任從義郎本貫玉牒所
第五甲第一人戴幾先字子微小名慧孫小字光祖年
二十五八月初二日生外氏唐具慶下第百七兄弟四
人二舉娶周氏曽祖徳榮祖奕父滂本貫常州無錫縣
天授鄉廻溪里父為户
第二人楊大全字道夫小名夀哥小字行甫年二十十
月十二日生外氏何具慶下第八十一兄弟二人二舉
娶陳氏曽祖極故不仕祖徽故将仕郎父億年未仕本
貫嘉州龍逰縣符文鄉三墳里父為户
第三人楊騫字孝叔小名意老小字直孺年三十四二
月初七日生外氏宋偏侍下第念五兄弟一人一舉娶
宋氏曽祖醇故不仕祖丞故不仕父堅故不仕本貫河
中府河東縣濟南鄉(闕/)　里伯祖宣教為户
第四人蔡珵字徳輝小名榮小字榮哥年二十一五月
二十四日生外氏謝偏侍下第五兄弟二人一舉未娶
曽祖襄故宣徳郎祖覿故宣議郎提舉福建路常平事
父梗故從政郎泉州晉江縣令本貫興化軍仙逰縣唐
安鄉慈孝里祖為户
第五人王允功字元鼎小名鼎哥小字季行年二十六
七月初八日生外氏李具慶下第九兄弟五人一舉娶
莫氏曽祖浃故贈朝請郎祖錫故朝散郎累贈少師父
琮見任左中大夫任龍圖閣提舉台州崇道觀本貫臨
安府錢塘縣吳山鄉吳山里自為户
第六人黄匯字元澤小名耆孫小字祖紹年三十二十
二月初十日生外氏周永感下第四六兄弟五人二舉
娶(闕/)氏曽祖惟中祖景初父彛本貫彭州崇寧縣常熟
鄉豐潤里父為户
第七人朱江字朝宗小名鳳小字廷瑞年三十二十一
月二十一日生外氏林永感下第二十九兄弟一人一
舉娶姚氏曽祖義故不仕祖忠故不仕父信故不仕本
貫平江府長洲縣大雲鄉慶雲里自為户
第八人劉蒙字養正小名九哥小字子韶年二十八正
月十三日生外氏王永感下第九兄弟二人二舉娶張
氏曽祖軫故不仕祖大年故右承事郎致仕父琮故左
宣教郎本貫冀州棗强縣樂嵗鄉儒學里祖為户
第九人胡佑字微仲小名徳孫小字興哥年三十一八
月二十六日生外氏白具慶下第百二兄弟二人一舉
娶雍氏曽祖元浩故不仕祖師旦故不仕父説本貫積石
軍西門外祖為户
第十人徐日章字思逺小名夢麟小字韡華年二十三
六月十三日生外氏蒋具慶下兄弟三人一舉未娶曽
祖誥故不仕祖濟故不仕父至虚見任右廸功郎臨江
軍新淦縣主簿本貫常州宜興縣清泉鄉折桂里父為
户
第十一人陳式字潛聖小名翁黙小字無年四十三二
月二十七日生外氏董具慶下第二兄弟二人二舉娶
林氏曽祖忠故不仕祖吉故不仕父員未仕本貫潮州
海陽縣延徳鄉歸徳里自為户
第十二人任源字子望小名彭哥小字興祖年三十三
二月十五日生外氏文永感下第念三兄弟無一舉娶
李氏曽祖箎祖旦父敏問本貫威州保寧縣獨上村祖
為户
第十三人李升字上達小名元老小字大年年四十七
正月十七日生外氏方永感下第三十七兄弟無人三
舉娶吳氏曽祖琪故不仕祖䕃故不仕父楙故不仕本
貫福州閩縣鳳池西鄉崇賢里自為户
第十四人范時中字當可小名夘孫小字時舉年四十
二二月初八日生外氏宋偏侍下第十五兄弟二人一
舉娶王氏曽祖允富故不仕祖居善故不仕父琪故不
仕本貫簡州陽安縣龍門鄉福田里父為户
第十五人龔夢良字肖之小名應奴小字近禮年十七
八月初一日生外氏方偏侍下第三十五兄弟三人一
舉娶黄氏曽祖諒故不仕祖時中故不仕父齊賢故不
仕本貫興化軍莆田縣崇業鄉延陵里叔祖縣丞大中
為户
第十六人劉棠字仲美小名鐘真小字絅哥年四十一
十一月三十日生外氏伍永感下第四十二兄弟八人
一舉娶蕭氏曽祖餘故不仕祖賁故不仕父(闕/)本貫吉
州安福縣緑池坊(闕/)為户
第十七人鈎宏字元量小名岳童小字僧惠年二十八
三月十三日生外氏程前母徐氏永感下第三四兄弟
四人二舉娶侯氏曽祖遷故不仕祖務隆故不仕父嶼
故不仕本貫眉州眉山縣安陽鄉毗江里父為户
第十八人勾龍驥字文舉小名羅漢小字應祖年二十
六八月十一日生外氏曹永感下第崇一兄弟終鮮一
舉娶張氏曽祖秩故不仕祖權故不仕父居實故不仕
本貫榮州榮徳縣榮川鄉歸政里祖為户
第十九人莫冲字子中小名徳兒小字文郎年二十七
十月二十一日生外氏姚偏侍下第十三兄弟三人(闕/)
舉娶徐氏曽祖君陳故任中散大夫致仕累贈少師祖
襎故任中大夫直秘閣累贈通議大夫父伯鎔見任左
承事郎致仕本貫湖州歸安縣仁風鄉迎春里祖秘閣
為户
第二十人鮑喬字仲遷小名九萬小字雲翼年三十六
八月初十日生外氏葉氏劉氏永感下第十一兄弟三
人一舉娶吳氏曽祖安世故不仕祖經故不仕父致廣
故不仕本貫處州龍泉縣延慶鄉安集里髙祖刑部侍
郎大中為户
第二十一人雍有容字徳裕小名寳寳小字陳寳年二
十三四月初三日生外氏曹偏侍下第萬七兄弟終鮮
一舉娶馮氏曽祖格祖彦父時本貫資州盤石縣義合
鄉畿徳里叔良臣為户
第二十二人李伊鼎字尹正小名貴顯小字成之年三
十一七月初三日生外氏鄧具慶下第桂一兄弟二人
二舉娶楊氏曽祖詢祖旦父明權本貫仙井監仁夀縣
布徳鄉禮貢里祖為户
第二十三人王傑字才禮小名顯郎小字升親年五十
三六月十三日生外氏陳偏侍下第四八兄弟三人四
舉娶黄氏曽祖子揆故不仕祖公紹故不仕父周惠故
不仕本貫福州永福縣通化鄉開平里自為户
第二十四人樊賔字唐老小名王尊小字紹卿年三十
四九月十四日生外氏何永感下第九十四兄弟終鮮
　一舉先娶何曽祖鎮故不仕祖時故任左從事郎父
惇故不仕本貫果州南充縣清泉鄉嘉陵里祖為户
第二十五人冷世務字良器小名慶兒小字餘慶年二
十四三月十八日生外氏沈永感下第四十四兄弟五
人一舉娶馬氏曽祖邁故不仕祖侁故不仕父嗣立見
任秀州助教本貫平江府常熟縣積善鄉虞山里父為
户
第二十六人倪寛字徳裕小名謀哥小字不疑年五十
五十月二十日生外氏李永感下第八兄弟二人四舉
娶沈氏曽祖仲遷故不仕祖武達故不仕父師禮故不
仕本貫建州政和縣太平鄉髙宅里自為户
第二十七人黄璋字徳成小名公才小字美中年五十
五四月二十五日生外氏甯永感下第三兄弟三人六
舉娶朱氏曽祖顯故不仕祖餘故不仕父昭故不仕本
貫邵武軍邵武縣永城鄉庶康里自為户
第二十八人許氷清字安國小名重行小字慶老年四
十二十月十八日生外氏王氏繼母項氏偏侍下第十
五兄弟六人二舉娶程氏曽祖貫故贈承事郎祖持故
不仕父邦基故不仕本貫饒州樂平縣金山鄉明口里
父為户
第二十九人丘崈字元山小字説郎小字夢良年四十
八七月初六日生外氏連永感下第九兄弟二人二舉
娶林氏曽祖廷肇故不仕祖筠故不仕父達故不仕本
貫建州甌寧縣城下状元坊自為户
第三十人俞處約字景孫小名夢雲小字瑞兒年三十
六三月二十六日生外氏楊永感下第四十九兄弟終
鮮四舉娶李氏曽祖能故不仕祖寳故不仕父中故不
仕本貫臨江軍新淦縣善政鄉豐財坊兄左從事郎筠
州軍事推官處俊為户
第三十一人劉韙字國瑞小名石麟小字天錫年二十
四月十四日生外氏何具慶下第小三兄弟二人一舉
娶文氏曽祖静祖蒙父朝宗本貫潼川府通泉縣通泉
鄉祖為户
第三十二人詹亢宗字叔子小名蕃哥小字道子年三
十二十月二十九日生外氏唐具慶下第十八兄弟五
人四舉娶茅氏曽祖錯故贈右朝㪚大夫祖京故任
左朝㪚郎父彦達見任右廸功郎新待差充湖浙東路
安撫司准備差遣本貫紹興府山隂縣禹㑹鄉賔舍里
祖為户
第三十三人陳旦字明仲小名清小字夷仲年二十六
九月二十八日生外氏張偏侍下第三十一兄弟二人
一舉娶黄氏曽祖佐故不仕祖諶故不仕父雍故不仕
本貫建州建陽縣崇政鄉崇化里自為户
第三十四人魏憲字昭度小名道䕶小字元老年二十
八月初一日生外氏張具慶下第景一兄弟二人四舉
娶陳氏曽祖文晏故不仕祖子髙故不仕父驤未仕本
貫資州盤石縣義合鄉畿徳里祖為户
第三十五人宗昇字唐賔小名庚小字時陟年四十五
八月十一日生外氏黄永感下第三兄弟三人四舉娶
李氏曽祖琪故任左朝奉郎祖毅故任左宣教郎秘書
省校書郎父敦古故宣教郎本貫南劒州劒浦縣城下
永慶坊弟直秘閣庠為户
第三十六人鄒孟字仲賢小名制郎小字錢孫年三十
五九月二十六日生外氏程永感下第九十四兄弟四
人二舉娶(闕/)氏曽祖咸故不仕祖洙故不仕父聖徒故
授嘉州助教本貫饒州樂平縣金山鄉桐林里兄左宣
教郎盛為户
第三十七人牟子正字朝倚小名保夀小字有中年四
十九二月初四日生外氏黄永感下第八五兄弟二人
五舉娶朱氏曽祖堯門故不仕祖瑜故父陶故本貫仙
井監仁夀縣布徳鄉禮貢里自為户
第三十八人石仲集字大成小名星兒小名天瑞年二
十六七月二十一日生外氏許偏侍下第四十五兄弟
二人一舉娶許氏曽祖積小故不仕祖文故不仕父子
建故任泉州州學教授本貫潮州海陽縣延徳鄉歸徳
里父為户
第三十九人嚴第字宋卿小名公弟小字子卿年五十
七三月十七日生外氏毛具慶下第十五兄弟三人四
舉娶祝氏曽祖倫祖持父師顔本貫衢州江山縣感化
鄉新恩里父為户
第四十人甘定中字居一小名善孫小字餘慶年四十
四閏九月十二日生外氏李永感下第念三兄弟二人
一舉娶張氏曽祖允正故不仕祖安故不仕父大成故
不仕本貫漢州什邡縣新安鄉承明里父為户
第四十一人方簡輿字利用小名赤哥小字周尚年五
十三月初四日生外氏林永感下第六兄弟三人四舉
娶陳氏再娶蔡氏曽祖峻故任尚書職方員外郎贈金
紫光禄大夫祖子容故任朝請郎父絢故不仕本貫興
化軍莆田縣武化鄉尊賢里祖為户
第四十二人胡鎔字元範小名松老小字子青年三十
九四月二十七日生外氏盛偏侍下第一兄弟三人一
舉娶陳氏曽祖㑹之祖儻父志通見任右從政郎新南
康軍録事㕘軍本貫處州縉雲縣萬安鄉遇明里父為
户
第四十三人譙筌字器之小名寳子小字瑞哥年四十
七十月初七日生外氏趙具慶下兄弟終鮮四舉娶姚
氏曽祖惟徳祖赴父之抃本貫潼川府飛烏縣禮賢鄉
永樂里父為户
第四十四人張觀國字行可小名雲翼小字南飛年三
十十二月二十四日生外氏許永感下第四一兄弟三
人二舉娶蔡氏曽祖繼良祖天成父博文本貫懐安軍
金堂縣大度鄉清泉里父為户
第四十五人栁仲永字徳脩小名詵郎小字宜之年五
十一十二月二十七日生外氏吕偏侍下第三十四兄
弟三人四舉娶吕氏曽祖諲故不仕祖震故任承事郎
父彦純故不仕本貫鎮江府丹徒縣化龍坊曽叔祖金
紫紳為户
第四十六人沈夀康字誨叔小名僧哥小字大年年三
十六二月初一日生外氏詹偏侍下第千五兄弟終鮮
二舉娶葛氏曽祖俊民故不仕祖齊故不仕父之彦故
不仕本貫紹興府山隂縣禹㑹鄉魯山里髙祖朝散大
夫元輔為户
第四十七人吳璹字令玉小名寧老小字聖玉年四十
二十月二十八日生外氏朱永感下第十九兄弟四人
二舉娶林氏曽祖釋之故不仕祖彦故任左宣教郎知
宻州莒縣事父洵仁故任迪功郎充英州真陽縣令本貫
常州無錫縣開元鄉化昌里祖為户
第四十八人楊昂字漢卿小名新哥小字夏卿年四十
一正月初二日生外氏陳偏侍下第五兄弟二人一舉
先娶陳氏再娶俞氏曽祖端故任雅州防禦推官祖恕
故不仕父積義故不仕本貫婺州金華縣大雲鄉安期
里曽祖為户
第四十九人潘庭翼字揚卿小名汝翼小字元成年三
十十月十五日生外氏陳具慶下第六十六兄弟二人
一舉娶陳氏曽祖惟政故不仕祖濟宏故不仕父岳未
仕本貫温州永嘉縣清通鄉邉憐里父為户
第五十人章駒字伯昂小名孟駒小字伯駿乙丑九月
二十八日生外氏徐偏侍下第十八兄弟終鮮一舉娶徐
氏曽祖弼故不仕祖賜故不仕父雲龍故贈廸功郎本
貫處州麗水縣孝行鄉龍順里叔証為户
第五十一人鄭國翰字良佐小名佛先小字善良年五
十閏九月初四日生外氏吳永感下第三十一兄弟終
鮮四舉娶陳氏曽祖㢲故不仕祖輔故不仕父希孟故
任龍大州教授本貫潮州海陽縣長樂鄉尚仁里自為
户
第五十二人趙邦字邦光小名必榮小字顯族辛已七
月十七日生外氏彭永感下第三十五兄弟五人一舉
娶鄧氏曽祖世平故不仕祖輝故不仕父俞故不仕本
貫建昌軍南豐縣坊郭中和坊自為户
第五十三人陳光字謙叔小名觀兒小字世徳丙申六
月初二日生外氏吳具慶下第六兄弟三人一舉未娶
曽祖瑩祖玠父公美本貫泉州永春縣登龍鄉民蘇里
父為户
第五十四人王東里字僑卿小名萱郎小字奉先年十
九九月二十六日生外氏杜繼母陳氏具慶下第五兄
弟三人一舉未娶曽祖慶孫故不仕祖汴故不仕父世
修未仕本貫處州麗水縣浮雲鄉徳廣里父為户
第五十五人劉煥字章仲小名嗣明小字光祖年四十
一八月初八日生外氏林永感下第四兄弟二人二舉
先娶黄氏後娶郭氏曽祖淳故不仕祖做故不仕父宗
舜故不仕本貫福州懐安縣承平鄉孝悌里父為户
第五十六人許璹字夀玉小名夀夀小字夀嵩年四十
二九月初四日生外氏尤具慶下第六十二兄弟四人
一舉娶周氏曽祖旦故贈承事郎祖希道故任通直郎
贈朝奉大夫父倜見任右通直郎新差鎮江府𣙜貨務
都茶場本貫常州無錫縣開化鄉白石里祖為户
第五十七人林杆字廷植小名應奴小字妙慶年四十
八五月二十五日生外氏蔡繼母方偏侍下第十七兄
弟二人四舉娶黄氏曽祖蒙故不仕祖强故不仕父成
故不仕本貫泉州晉江縣晉江鄉臨江里自為户
第五十八人葉元凱字舜卿小名夀孫小字彭老甲辰
十一月十九日生外氏陳重慶下第小六兄弟三人一
舉娶程氏曽祖良故不仕祖成故不仕父潤故不仕本
貫饒州徳興縣銀山鄉奉寧里叔安為户
第五十九人張然字子可小名鼎孫小字和哥年二十
五四月二十九日生外氏黄具慶下第百十六兄弟二
人一舉娶陳氏曽祖京故不仕祖紀明故不仕父伯杲
未仕本貫秀州崇徳縣清風鄉化遷里父為户
第六十人陸師古字克永小名陳僧小字夀子年三十
七十月二十四日生外氏郭具慶下第四兄弟三人二
舉再娶李氏曽祖彬故不仕祖與立故不仕父厚孝未
仕本貫通州海門縣禮安鄉十善里父為户
第六十一人林光祖字敏功小名頂郎小字元華年三
十二十月二十八日生外氏楊具慶下第四十八兄弟
六人一舉娶陳氏曽祖槩故任太常博士集賢校理累
太師嘉國公祖雄故任将仕郎掌税務父璩見任左宣
教郎致仕本貫平江府長洲縣東吳鄉儒學坊曽祖太
師為户
第六十二人史杶字子功小名椿孫小字夀卿年三十
十二月二十五日生外氏楊偏侍下第六大兄弟二人
一舉娶楊氏曽祖大年故不仕祖愿故任蜀州推官累
贈奉正議大夫父祖徳故不仕本貫果州西充縣祖為
户
第六十三人胡觀國字詹聖小名十牛小字胡行年四
十八九月十二日生外氏袁永感下兄弟二人三舉娶
蒋氏曽祖飾故贈太尉祖宗愿故任左朝散郎提開封
府界諸縣鎮事致仕父汝修故任左文林郎廬州録事
㕘軍本貫常州武進縣雙桂坊慈訓里伯祖資政宗愈
為户
第六十四人朱永裔字光叔小名信哥小字冠先年二
十二六月十六日生外氏鮮于永感下第十九兄弟一
人一舉娶費氏曽祖問之故不仕祖綬故不仕父驥故
任左廸功郎本貫䦘州䦘中縣新安里伯從政郎章為
户
第六十五人毋過字進道小名寅郎小字號福年三十
四十二月十八日生外氏趙偏侍下第四八兄弟二人
二舉娶王氏曽祖兢祖懌父閟本貫潼川府通泉縣製
錦坊祖為户
第六十六人沈中立字抑彊小名虎郎小字用之戊寅
三月十一日生外氏陳氏繼母顧氏具慶下第六八兄
弟五人二舉娶潘氏曽祖承長故不仕祖子明故不仕
父適未仕本貫明州鄞縣光同鄉中林里父為户
第六十七人王桷字子任小名英郎小字茂林年三十
九六月十四日生外氏吳繼母潘氏具慶下第十四兄
弟六人一舉娶朱氏曽祖象賢故不仕祖慶孫故不仕
父涇未仕本貫處州麗水縣浮雲鄉徳廣里自為户
第六十八人余溥字仲博小名應小字逢時年二十八
九月二十六日生外氏蕭具慶下第一兄弟無人一舉
娶蕭氏曽祖利賔故贈金紫光禄大夫祖憲故不仕父
邦直未仕本貫福州候官縣桂枝鄉聚星里曽祖為户
第六十九人吳利見字聖逢小名宜孫小字義卿年三
十九九月十七日生外氏(闕/)繼母劉氏具慶下第十五
兄弟二人一舉未娶曽祖清故不仕祖瑛故不仕父轍
未仕本貫福州福清縣太平鄉永西里父為户
第七十人吳邵年字聞叔小名朝孫小字華老年二十
四十月二十一日生外氏鮑偏侍下第三九兄弟三人
二舉娶鮑氏曽祖北故不仕祖充故贈正議大夫父表
臣見任敷文閣直學士左中奉大夫提舉籍太平興國
軍本貫温州永嘉縣豐年坊右隅父為户
第七十一人周富邦字徳孺小名維夀小字慶長年六
十正月二十七日生外氏張偏侍下第念五兄弟終鮮
五舉娶史氏曽祖九思故不仕祖舉賢故不仕父佑之
故不仕本貫眉州丹稜縣冨夀鄉鹽泉里父為户
第七十二人李兼善字達臣小名順老小字元夀年五
十五十二月初十日生外氏彭永感下第二十五兄弟
四人四舉娶劉氏曽祖舒故不仕祖端故不仕父勘故
不仕本貫吉州廬陵縣延福鄉同川里弟蓮幹為户
第七十三人汪端彦字表之小名昭哥小字顯叙乙酉
年正月二十六日生外氏童永感下第十六兄弟五人
一舉娶董氏曽祖伯原故不仕祖堯卿故不仕父濡故
不仕本貫饒州徳興縣南部鄉孝順里自為户
第七十四人朱登字友龍小名擇中小字伯封年三十
一七月二十日生外氏婁繼母何具慶下第八十三兄
弟三人二舉娶胡氏曽祖璿故不仕祖明逺故不仕父
謙未仕本貫温州瑞安縣崇泰鄉廻波里自為户
第七十五人詹輗字行可小名雍小字和叔年四十六
九月二十六日生外氏王偏侍下第八二兄弟二人三
舉娶楊氏曽祖鑑故不仕祖宗陳故不仕父俊民故不
仕本貫建州崇安縣武夷鄉㑹仙里自為户
第七十六人陳舉善字能之小名駒郎小字千里壬寅
年十二月十四日生外氏江氏池氏具慶下第五十一
兄弟二人一舉娶朱氏曽祖正故任承事郎致仕累贈
右太中大夫祖宓故不仕父周行見任從政郎大理評
事本貫台州臨海縣大固鄉丘祥里曽祖為户
第七十七人童大定字持之小名徳潤小字進之年四
十八三月十九日生外氏董永感下第三兄弟四人三
舉娶汪氏曽祖遂祖郁父端本貫明州奉化縣奉化鄉
建城里兄大任為户
第七十八人龎愈字師韓小名大倪小字道哥年四十
三四月十八日生外氏張永感下第念二兄弟二人三
舉娶袁氏曽祖規祖㕘先父宗越本貫合州石照縣墊
江鄉浮山里自為户
第七十九人金鼎字元鼎小名張僧小字周卿年三十
一三月初八日生外氏張偏侍下第一兄弟三人二舉
娶沈氏曽祖文用祖祥父慶本貫婺州金華縣大雲鄉
安期里父為户
第八十人吳特字士傑小名曽小字曽子年四十七十
月初十日生外氏謝偏侍下第九十七兄弟終鮮五舉
娶陳氏曽祖信禧故不仕祖汝平故不仕父秉哲見任
進武副尉本貫建州政和縣東瞿鄉感化里伯縣丞為
户
第八十一人葉民極字居正小名夀孫小字仲永庚戌
八月初一日生外氏徐具慶下第六十兄弟一人一舉
未娶曽祖著故不仕祖大忠故不仕父偉未仕本貫建
昌軍新城縣禮教鄉長成里伯蕢為户
第八十二人茹驤字伯駿小名阿曽小字慶孫年三十
三五月十一日生外氏許偏侍下第五十三兄弟二人
二舉娶周氏曽祖賀故不仕祖祺故不仕父致故任保
義郎本貫紹興府嵊縣昇平鄉集賢里自為户
第八十三人陳康嗣字起之小名大哥年四十八九月
十八日生外氏余永感下第念八兄弟三人四舉娶林
氏曽祖奕故不仕祖逵故不仕父偉故不仕本貫福州
羅源縣崇徳鄉安金里自為户
第八十四人林思永字致逺小名申孫年二十五八月
初一日生外氏周重慶下第四十六兄弟一人一舉娶
諸葛氏曽祖琮故不仕祖景中贈朝議大夫父季仲見
任左朝奉大夫直秘閣主管台州崇道觀本貫温州永
嘉縣石廂新河北界棣華里父為户
第八十五人周毅字仁仲小名伯豫小字謙益年四十
十三六月二十七日生外氏鄭偏侍下第七兄弟終鮮
二舉娶陳氏曽祖瑄故不仕祖汝礪故不仕父之邵故
不仕本貫福州閩縣鳳池西鄉崇賢里自為户
第八十六人施貫之字少曽小名慶孫年二十四正月
二十八日生外氏金具慶下第千念五兄弟四人一舉
娶朱氏曽祖則寅祖訢父昌期本貫湖州安吉縣移風
鄉清泉里父為户
第八十七人王萬修字子長小名懿奴小字叔堅年二
十三二月初九日生外氏夏重慶下第三十一兄弟三
人一舉娶韓氏曽祖輔故不仕祖戩故不仕父棟未仕
本貫福州長溪縣勸儒鄉擢秀里父為户
第八十八人袁炎字徳煇小名寧保小字伯新年三十
八十月初六日生外氏李具慶下第七五兄弟終鮮二
舉娶王氏曽祖文貴故祖仁吉故父永昌未仕本貫簡
州陽安縣龍門鄉福田里父為户
第八十九人馬炳字南仲小名中秋小字千里年二十
八八月十五日生外氏楊永感下第三兄弟二人一舉
娶楊氏曽祖利和故右班殿直祖孚故不仕父宗彛故
将仕郎前井研縣丞本貫嘉州龍逰縣合浦鄉蘇稽里
兄裘為户
第九十人朱熹字元晦小名沈郎小字季延年十九九
月十五日生外氏祝偏侍下第五一兄弟無一舉娶劉
氏曽祖絢故不仕祖森故贈承事郎父松故任左承議
郎本貫建州建陽縣羣玉鄉三桂里自為户
第九十一人陳良弼字夢目小名汝弼小字彦正年四
十八五月初十日生外氏鄧永感下第二兄弟三人四
舉娶鄧氏再娶鄧氏曽祖宣故不仕祖殊故不仕父儀
故不仕本貫南劒州沙縣龍山鄉崇仁里自為户
第九十二人胡師徐字夢應小名烈小字宗武年五十
六正月十五日生外氏江偏侍下第十四兄弟二人三
舉未娶曽祖保故不仕祖積潤父世徽未仕本貫建州
建安縣新塘鄉黄伯里自為户
第九十三人方師尹字民瞻小名彭老小字元夀年四
十九十月十六日生外氏孔偏侍下第四十一兄弟三
人三舉娶傅氏曽祖元卿故不仕祖仁緒故不仕父勻
未仕本貫信州弋陽縣萬全鄉淬劒里自為户
第九十四人左慶延字世積小名(闕/)　年十八五月二
十日生外氏故母蕭氏繼母劉氏重慶下第四十六兄
弟二人一舉娶董氏曽祖咸故不仕祖知剛見任右通
直郎致仕父友徳左朝奉郎新差通判徳慶軍府事本
貫吉州永新縣太平鄉長徳里父為户
第九十五人楊浚字徳源小名未哥小字未老年二十
九月二十七日生外氏王重慶下第四十兄弟四人一
舉娶蒲氏曽祖彦升祖仲珩父宇本貫臨安府錢塘縣
錢塘鄉錢塘里曽祖為户
第九十六人顧澣字元㓗小名顯童小字詠之年二十
一十月十四日生外氏戴永感下第三十三兄弟二人
一舉未娶曽祖廻故贈太中大夫祖端禮故任朝奉大
夫知新州事父汝賢故任右廸功郎廣州増城縣監税
本貫興化軍莆田縣咸徳鄉胡公里祖為户
第九十七人馮用休字申之小名慶孫小字懿郎年二
十三十一月初六日生外氏任具慶下第九十二兄弟
四人二舉娶韓氏曽祖令祺故不仕祖連故不仕父伉
未仕本貫遂寧府長江縣馬都鄉宜軍里伯份為户
第九十八人洪澤字元滂小名起小字榮宗年四十七
二月初五日生外氏曽偏侍下第十一兄弟二人一舉
娶章氏曽祖亮故不仕祖素故不仕父弼故不仕本貫
福州懐安縣敦業鄉擇善里父為户
第九十九人張士儋字叔正小名張和尚小字子善年
二十九七月初六日生外氏趙具慶下第二兄弟二人
一舉娶陳氏曽祖仲容故任屯田員外郎祖愻夫故贈
右承事郎父勉見任右朝奉郎賜緋魚袋本貫開封府
開封縣吹臺鄉蘇村里曽祖屯田為户
第一百人汪處實字頴叔小名勝奴小字强哥戊寅四
月二十三日生外氏程永感下第十九兄弟三人四舉
娶程氏再娶􁐀氏曽祖守端故不仕祖汲故不仕父如
僑故不仕本貫饒州樂平縣永善鄉上徳里自為户
第一百一人蕭南式字邦憲小名孝孺小字移忠年四
十三正月初六日生外氏李永感下第四十二兄弟三
人四舉娶李氏曽祖文圾故不仕祖守儀故不仕父世
望故不仕本貫吉州萬安縣誠信鄉建唐里自為户
第一百二人袁冨文字嗣經小名社弟小字榮祖年四
十六正月初二日生外氏文永感下第四兄弟四人二
舉娶李氏曽祖章祖珍父用故不仕本貫吉州永新縣
義和鄉厚俗里自為户
第一百三人張永年字時發小名念十一小字一郎年
二十六十一月初五日生外氏周重慶下第一兄弟終
鮮一舉娶扶氏曽祖進故不仕祖淵未仕父安民未仕
本貫忠州臨江縣宜君鄉太平里祖為户
第百四人胡權字經仲小名星郎小字夢祥年五十五
五月二十八日生外氏鮑永感下第一兄弟二人五舉
初娶應氏再娶徐氏曽祖将故不仕祖遇故不仕父顯
故不仕本貫處州縉雲縣美化鄉崇丘里自為户
第百五人李左字宜之小名信郎小字誠甫年四十八
五月十四日生外氏吕永感下第四十五兄弟終鮮四
舉娶蒋氏曽祖逸故不仕祖朴故不仕父紳故不仕本
貫常州宜興縣成任鄉常富里唐李氏為户
第百六人段友直字元益小名吉翁小字全美年五十
二月二十八日生外氏吳偏侍下第十一兄弟一人二
舉娶張氏曽祖陟故不仕祖常故不仕父瑀未仕本貫
南劒州劒浦縣城内状元坊自為户
第百七人唐僅字特可小名善郎小字餘慶年五十十
月十三日生外氏髙偏侍下第三四兄弟三人三舉娶
王氏曽祖昇祖憲父因本貫潼川府射洪縣懐徳鄉處
仁里父為户
第百八人聶端權字彦中小名昌孫小字榮郎乙亥正
月初四日生外氏胡永感下第六十八兄弟四人四舉
娶胡氏曽祖顯故不仕祖讚故不仕父百祥故不仕本
貫饒州樂平縣豐樂鄉鶴鳴里弟椿年為户
第百九人謝芘字幾先小名驥兒小字千里年四十二
九月十七日生外氏陳偏侍下第十六兄弟二人二舉
娶陳氏曽祖直方故不仕祖叔儀故不仕父伯璋故不
仕本貫泉州晉江縣安仁鄉聚仁里父為户
第百十人李敦仁字商傑小名阿童小字希舒年四十
正月初三日生外氏袁偏侍下第百二兄弟終鮮二舉
娶王氏曽祖承故不仕祖世隆故不仕父孚先未仕本
貫成都府郫縣温柔鄉祖為户
第百十一人卓冠字聖倫小名聖惠小字安民年五十
一八月初三日生外氏羅永感下第三兄弟一人二舉
娶陳氏曽祖堯輔故不仕祖仲宣故不仕父晏故不仕
本貫福州古田縣建東鄉保安里自為户
第百十二人李時亨字嘉仲小名楊老小字(闕/)　年二
十一(闕/)月(闕/)　日生外氏(闕/)具慶下第四十七兄弟二
人一舉娶郭氏曽祖植故不仕祖廣故不仕父當未仕
本貫婺州金華縣大雲鄉安期里父為户
第百十三人喻邦佐字致平小名紹祖小字繼先年三
十一九月初六日生外氏牟永感下第十二兄弟六人
二舉娶牟氏曽祖淵祖堯言父宻本貫仙井監仁夀縣
仁義鄉加寧里父為户
第百十四人張宗沆字次山小名夀老小字椿年年五
十一三月十六日生外氏杜永感下第六十六兄弟五
人二舉娶王氏繼室楊氏曽祖惟幾故不仕祖鉞故贈
右朝奉大夫父伯永故不仕本貫永康軍導江縣沈犀
鄉含章里自為户
第百十五人王章字達可小名麟兒小字應哥年三十
一十二月初十日生外氏趙偏侍下第三十八兄弟二
人一舉未娶曽祖韶故任承務郎祖天成故不仕父用
未仕本貫永興軍長安縣金城坊伯推官為户
第百十六人何瑛字器之小名桂哥小字雲孫年二十
五正月初十日生外氏俞偏侍下第十兄弟二人一舉
曽祖徳誠祖文緒父子安故不仕本貫宣州南陵縣澄
清鄉建賢里兄為户
第百十七人吳良驥字徳稱小名徳昭小字明叔年二
十六五月二十日生外氏陳偏侍下第三兄弟四人一
舉未娶曽祖鞏故不仕祖先故不仕父行故不仕本貫
温州瑞安縣集善鄉懋徳里父為户
第百十八人葉衡字夢錫小名俊哥小字邦彦年二十
七正月十九日生外氏張偏侍下第三九兄弟二人二
舉娶聞氏曽祖清故不仕祖尚故不仕父應故不仕本
貫婺州金華縣大雲鄉安期里兄庭堅為户
第百十九人陳長源字逺翁小名興孫小字子淵年三
十一二月十九日生外氏林具慶下第八十一兄弟五
人二舉娶栁氏曽祖敏故左朝請郎祖昕故不仕父正
夫見任承信郎本貫常州無錫縣揚名鄉城西里髙祖
通議為户
第百二十人劉坦字道夫小名吉老小字彦逢年五十
五十一月初二日生外氏孫偏侍下第八兄弟終鮮娶
魏氏曽祖慎徽故不仕祖翊故不仕父俊民故保州文
學本貫福州候官縣桂枝鄉永平里自為户
第百二十一人張宻字顯仁小名彭老小字建夀年四
十七八月二十五日生外氏楊偏侍下第七十兄弟二
人四舉娶唐氏曽祖文秀故不仕祖庚故不仕父時故
任普州刑曹本貫合州石照縣墊江鄉浮山里父為户
第百二十二人景黄裳字元叔小名光哥小字明道年
二十三十二月初一日生外氏王具慶下第三兄弟二
人一舉未娶曽祖賁翁祖元鼎父巘本貫普州安岳縣
歸善鄉善政里祖為户
第百二十三人楊靖字恭之小名靖郎小字建中辛已
十月十七日生外氏宋永感下第三八兄弟三人五舉
前娶史氏再娶雷氏曽祖湜故不仕祖仲賢故承事郎
致仕父郁故宣教郎通判洋州本貫眉州丹稜縣至孝
鄉忠信里父為户
第百二十四人㳺夀寧字永年小名潼郎小字康侯年
三十六四月二十八日生外氏鄧偏侍下第五十三兄
弟三人四舉娶賈氏曽祖之才祖醴父序本貫廣安軍
新明縣蘭陵鄉悉和里父為户
第百二十五人蘇升字時仲小名九師小字舜卿丁酉
正月十八日生外氏陳永感下第二十五兄弟三人一
舉娶荘氏曽祖沆祖昂父大光本貫泉州永春縣善政
鄉昭善里自為户
第百二十六人周光逺字徳耀小名超兒小字達哥年
五十六二月十二日生外氏陳永感下第百一兄弟無
四舉娶祝氏曽祖亮故不仕祖嚴故不仕父漸故不仕
本貫衢州江山縣布政鄉靈善里自為户
第百二十七人劉庭揚字叔休小名慶哥小字餘慶年
二十九十一月二十日生外氏陳具慶下第二十六兄
弟二人二舉娶蒋氏曽祖文沼故不仕祖元弼故不仕
父昂未仕本貫南安軍南康縣比屋鄉雙溪里父為户
第百二十八人譚守約字要道小名公夀小字宜老年
四十六三月十八日生外氏黄偏侍下第小四兄弟三
人四舉娶區氏曽祖湜故不仕祖絳故不仕父世臣
未仕本貫韶州樂昌縣大寧鄉伍汪里自為户
第百二十九人黄嗣亷字景美小名椿老小字伯夀年
二十六八月初九日生外氏徐永感下第八十兄弟三
人一舉娶貝氏曽祖轍故任朝奉郎通判筠州軍州事
累左太中大夫祖輔國故任左朝奉郎尚書工部侍郎
贈左太中大夫父益之故任右通直郎知徽州婺源縣
丞本貫建州浦城縣永興鄉船山里祖為户
第百三十人楊庭堅字公實小名慶郎小字吉老辛已
十月初三日生外氏王永感下第祖大兄弟三人三舉
娶丁氏曽祖元訓故不仕祖利交故不仕父駿故不仕
本貫眉州眉山縣豐川鄉平東里自為户
第百三十一人劉希旦字徳卿小名駿郎小字天驥年
二十八正月十五日生外氏丁具慶下第六兄弟四人
二舉娶黄氏曽祖儀故不仕祖延故不仕父大聲未仕
本貫建昌軍新城縣郭伯主簿堯(闕/)為户
第百三十二人周孚字處信小名珪小字寳哥年二十
五十二月初八日生外氏毛繼母余具慶下第十九兄
弟三人一舉娶徐氏曽祖福故不仕祖瑛故不仕父濟
未仕本貫衢州江山縣景星鄉山西里父為户
第百三十三人陳仲諤字蹇叔小名文僧小字章老年
二十四十一月十六日生外氏林偏侍下第念四兄弟
三人一舉娶程氏曽祖質故不仕祖慶夫故不仕父剛
中故不仕本貫福州閩縣安仁鄉開化里祖為户
第百三十四人張忠字民望小名龍寳小字瑞老年四
十(闕/)月二十二日生外氏劉永感下第保二兄弟四人
三舉前娶裴氏再娶馮氏曽祖漸故不仕祖秉珪故不
仕父汝舟故不仕本貫資州盤石縣歸都鄉太清里自
為户
第百三十五人李全之字景純小名冲小字國贄年三
十一十二月二十四日生外氏陳永感下第二十兄弟
無娶張氏曽祖歡祖舒父桂並故不仕本貫福州閩縣
安仁鄉永盛里自為户
第百三十六人俞曄字克晦小名任才小字困甫年三
十九四月十一日生外氏鄭具慶下第三十一兄弟二
人一舉娶周氏曽祖戡祖揚庭父邕本貫信州玉山縣
懐徳鄉進賢里兄宫教為户
第百三十七人鈎昌期字應辰小名慶孫小字慶慶年
三十二三月二十五日生外氏趙具慶下第十二兄弟
三人一舉娶趙氏曽祖仕亷故不仕祖公權故不仕父
操未仕本貫渠州陵水縣徳逰鄉榮来里祖為户
第百三十八人林翰字夘翼小名應孺小字士豪年四
十三正月初一日生外氏李偏侍下第三兄弟三人二
舉娶蕭氏曽祖豫故不仕祖知逺故不仕父濬未仕本
貫漳州龍溪縣逰仙鄉龍川里兄縣尉為户
第百三十九人陳王賔字晞尹小名祖年小字延老辛
已二月十一日生外氏張偏侍下第二兄弟三人六舉
娶楊氏曽祖奨祖夀父深本貫瀘州合江縣静安鄉安
溪里父為户
第百四十人黄岱字駿東小名紹孫小字繼母壬午二
月初五日生外氏陳永感下第三十二兄弟二人一舉
未娶曽祖觀祖成父孚本貫興化軍莆田縣崇業鄉延
陵里兄岳為户
第百四十一人賈渤字徳淵小名忠郎小字孝孫年五
十三月初四日生外氏楊永感下第四十一兄弟三人
四舉娶楊氏曽祖習之故不仕祖師道故贈左承事郎
父大防故不仕本貫潼川府郪縣崇政鄉新化里祖為
户
第百四十二人徐履字少初小名駒兒小字少駿年二
十七正月初五日生外氏何繼母陳具慶下第三六兄
弟四人一舉未娶曽祖生故不仕祖中故不仕父執禮
未仕本貫温州瑞安縣義翔鄉處仁里自為户
特奏名第一人俞舜凱字與才小名桐孫小字良器年
五十二十二月十七日生外氏郭永感下第十五兄弟
三人六舉娶元氏曽祖文信故不仕祖徳明故贈通議
大夫父師覺故不仕本貫徽州歙縣登瀛鄉折桂里祖
為户
附録
　董徳元(第一甲第一人/)
初奏徳元第一孺次之佐又次之掲榜之日朝典以有
官遜王佐居首而恩例有加特𠡠勑曰朕遹追先猷博
求賢俊是以親臨軒陛疇其藝能汝以老成貫通墳典
適較古今粲然不紊是用擢為第一雖遜於寒素然格
所當得還以命汝汝尚欽承之毋忽可時稱恩榜状元
　幸同名位幸同鄉忠厚勤勞事帝王代拜南郊誰是
主山河空屬状元郎文天祥題　徳元䇿言晉之失不
在於虚無失於用兵故耳唐之失不在於詞章亦失於
用兵故耳東漢固無如是之失也少魁鄉舉貢國學第
一六試禮部不第後補文學改道州寧逺簿試漕再薦
廷對合式後遣報詩御筆題詩墨未乾君恩重許拜金
鑾故鄉若問登科事便是當年老榜官見書言故事状
元董徳元題特授左承事郎僉書鎮南軍節度判官㕔
公事召為秘書郎改吳益王府教授權太常寺博士歴
禮部員外郎職方郎中監察御史正色立朝搏擊無忌
憚中外聞風不繩而肅數月遷殿中侍御史兼崇政殿
説書上嘉其學術淵源有補紹興甲戌二月進兼侍講
遷御史轉中書舍人六月為吏部侍郎陞尚書八月拜
㕘知政事權左僕射充大禮使乃奏大利害三十餘條
皆祖宗舊典而人情多仰望於朝廷者乞推廣之上可
其請天下受其賜士論翕然代天子拜南郊特制𠡠曰
朕惟郊祀之禮肇自隆古迄今其来尚矣茍於典禮者
不致精誠其何以来天神之格哉然求其能致精誠者
能幾何人㕘知政事董徳元徳明行修宜典斯禮是用
禮任汝當肅潔爾躬盛飭爾容専成大禮以副朕懐准
此封廬陵開國子食邑五百户封贈始祖大司徒二世
祖大司空
　陳孺(第一甲第二人/)
陳孺䇿言今日中興之盛以言乎内治則大臣法小臣
亷百姓遂其衣食萬物蒙其豐美以言乎外治則講信
修睦中外交驩邉鄙無虞五兵不試東漢之事不足慕
也願申飭邉郡守臣使兩相撫輯庶幾邉隙不生逺人
益服
　王佐(第一甲第三人/)
王佐䇿言王羲之言隆中興之業政以道勝寛和為本
盖議當時不務息民保國而欲以兵取勝也杜牧有言
上䇿莫如自治盖議當時不計地勢不審攻守而徒務
為浪戰也况陛下今日任用真儒修明治具足以鋪張
對天之宏休揚厲無前之偉績而光武之治不足深羡
　莫汲(第一甲第四人/)
歴國子正自號月河秦檜惡其張主善類謫化州郡士
之秀者多從之學
　蕭燧(第一甲第五人/)
除平江軍察推淳熙初由諸王宫大小學教授遷國子
司業起居郎左司諫右諫議大夫徙刑部侍郎請外知
嚴州除敷文閣待制知婺州召為右選郎官兼國子祭
酒復以龍圖閣待制充樞宻都承㫖權刑部吏部尚書
兼侍講讀拜㕘知政事尋兼權樞宻院事除資政殿學
士提舉臨安府洞霄宫紹熙四年年七十八卒諡正肅宋
史有傳
　胡元質(第二甲第十人/)
歴大學正秘書正字校書郎禮兵部郎官遷左司郎官
給事中出知和州太平州江南東路安撫使知建康府
四川制置使知成都府以正奉大夫敷文閣學士致仕
封吳郡侯卒贈金紫光禄大夫加贈少師諡獻惠
　陳豐(第二甲第十五人/)
初用䕃補官調右廸功郎建州司户擢第再登宏詞科
除泉州教授改宣教郎太學博士起知惠州以循吏舉
遷湖北提舉朝奉郎知南恩州值嵗旱捐夀禱雨雨果
大至而豐竟卒州人哀而祠之贈太中大夫再贈特進
有舫齋集
　李彦頴(第二甲第十六人/)
除餘杭令累遷吏部郎充皇子恭王直講擢起居舍人
兼兵部侍郎為太子詹事兼中書舍人淳熙初除吏部
尚書以端明殿學士僉書樞宻院事明年㕘知政事既
而以資政殿學士知紹興府再起㕘政未幾奉祠起知
婺州紹興府以資政殿大學士奉祠進觀文殿學士致
仕年八十一薨贈少保諡忠文宋史有傳
　趙不愧(第三甲第二十八人/)
太宗第六子太尉兼尚書令成徳鎮寧軍節度使贈太
師鎮恭懿王元偓元偓生太保鳳翔雄武軍節度使東
平郡王領大宗正事贈太師尚書令兼中書令相孝定
王允弼允弼生襲韓國公贈南康郡良孝王宗續宗續
第三子仲慥仲慥第五子士䕃後贈正奉大夫而不愧
贈朝議大夫
　趙善屾(第三甲第三十人/)
太宗長子太師尚書令兼中書令天䇿上将軍江陵牧
贈河中鳳翔牧漢恭憲王元佐元佐次子監門衛大将
軍黄州刺史贈安逺軍節度使宻國公允言允言長子
嗣祁公宗説宗説第十子仲韠仲韠第四子士詝後贈
武翼大夫士詝生不傳後贈通直郎
　趙像之(第三甲第三十三人/)
太祖第二弟中書令檢校太師秦王贈太師尚書令魏
王廷美第三子保信節度贈昭信軍節度使潁川安簡
王徳彛徳彛第六子陳國榮僖公承錫承錫第八子克
家克家第九子叔贙後遷武徳而像之仕至朝散郎
　趙彦文(第三甲第三十四人/)
太祖第三弟中書令檢校太師秦王贈太師尚書令魏
王廷美廷美第三子保信軍節度留後贈昭信軍節度
使潁川安簡王徳彛徳彛第三子西京作坊使贈遂寧
郡僖温王承範承範第二子南康郡侯克備長子遂國
恭僖公叔□叔□第四子植之植之長子公榗公榗長
子彦文
　尤袤(第三甲第三十七人/)
厯泰興令遷著作郎直秘閣知隆興府除太常少卿權
禮部侍郎兼權中書舍人除煥章閣待制拜給事中兼
侍講進禮部尚書兼侍讀以正奉大夫致仕贈金紫光
禄大夫諡文簡有集六十巻内外制三十巻宋史有傳
　冷世光(第四甲第七人/)
歴知歴陽寧國二縣改廣徳軍教授知龍㳺縣幹辦行
在諸軍審計司除監察御史殿中侍御史彈劾不避人
謂冷面御史既而奉祠起知嚴州終朝奉大夫有奏議
及東堂類藁二十巻刀筆五巻
　王師愈(第四甲第十六人/)
師事龜山後從南軒東莱㳺朱子稱其有本有文徳望
隠然為東州之重歴浙西提刑以直煥章閣致仕
　麋師旦(第四甲第九十二人/)
慶元初以左司郎中赴闕適金賀生辰使至遷顯謨閣
學士提舉萬夀觀兼侍讀充接伴使卒于常州官至正
議大夫爵成安郡開國侯贈正奉大夫
　趙不悔(第四甲第九十六人/)
太宗第六子太尉兼尚書令成徳鎮寧軍節度使贈太
師鎮恭懿王元偓元偓生太保鳳翔雄武軍節度東平
郡王領宗正事贈太師尚書令兼中書令相孝定王允弼
允弼生襲韓國公贈南康郡良孝王宗續宗續生王子
仲慥仲慥第五子士䕃後贈正奉大夫而不悔贈宣奉
大夫
　趙彦恂(第四甲第一百一人/)
太祖第三弟中書令檢校太師秦王贈太師尚書令魏
王廷美廷美長子左武衛大将軍衡州防禦使贈䕶國
軍節度使兼侍中髙宻郡慈惠王徳恭徳恭長子和州
團練使贈武信軍節度使循國公承慶承慶第三子惠
國公克孝克孝長子叔老叔老長子誠之誠之第七子
公稱後贈正奉大夫公稱次子彦恂
　趙彦齡(第四甲第一百二人/)
太祖第三弟中書令檢校太師秦王贈太師尚書令魏
王廷美廷美第三子保信軍節度留後贈昭信軍節度
使潁川安簡王徳彛徳彛長子荘宅使廣平侯贈博州
刺史承矩承矩長子光國公克廣克廣長子叔亞叔亞
第三子導之導之次子公擬公擬第三子彦齡
　韓彦直(第四甲第一百八人/)
調太社令歴少司農換利州觀察使帥京西兼知襄陽
府復以敷文待制知台州遷刑部吏部侍郎進工部尚
書知臨安府除敷文學士為户部尚書顯謨閣學士嘗
摭宋事為類目名水心鏡為書百六十七巻尤袤以其
書上遷龍圖閣學士以光禄大夫致仕贈開府儀同三
司宋史有傳附世忠
　趙公懋(第四甲第一百十二人/)
太祖第三弟中書令檢校太師秦王贈太師尚書令魏王廷
美廷美第四子天平軍節度留後贈宣徳軍節度使同
中書門下平章事廣陵郡康簡王徳雍徳雍長子左領
軍衛大将軍彭州團練使贈䖍州觀察使南康侯承睦
承睦第四子克凝克凝長子洋川郡公叔澹叔澹生賚
之武經大夫後贈朝請大夫
　趙儼之(第四甲第一百十三人/)
太祖第三弟中書令檢校太師秦王贈太師尚書令魏
王廷美廷美第三子保信節度留後贈昭信軍節度使
潁川安簡王徳彛徳彛第六子陳國榮僖公承錫承錫
第八子克家克家第九子叔贙後為武徳郎而儼之仕
至朝散大夫
　趙不□(第四甲第一百十五人/)
太宗第四子鳳翔軍節度使太傅東京留守贈太師尚
書令商恭靖王元份元份長子武定節度使贈太尉允
寧允寧次子右千牛衛大将軍文州刺史贈越州觀察
使㑹稽侯宗敏宗敏生仲突仲突第九子士歅
　趙善珏(第四甲第一百十六人/)
太宗長子太師尚書令兼中書令天䇿上将軍江陵牧
贈河中鳳翔牧漢恭憲王元佐元佐次子監門尉大将
軍黄州刺史贈安逺節度使宻國公允言允言長子嗣
祁國公宗説宗説第三子仲軻仲軻生士熭士熭生不
傲
　趙子修(第四甲第一百十八人/)
太祖次子永興軍節度使贈太師中書令兼尚書令燕
王徳昭第四子舒公惟忠生從信為雄州防禦使榮國
公贈保寧節度封楚國公
　趙伯茂(第四甲第一百二十人/)
太祖季子興元尹山南西道節度使同平章事檢校太
尉贈太師楚康惠王徳芳徳芳次子資州團練使贈安
徳軍節度使兼侍中英國公惟憲惟憲生金州觀察使
從(闕/)從(闕/)生南康郡侯贈䖍州觀察使世奕世奕生贈
武泰節鉞黔中郡公令禴令禴生子霖後贈承事郎
　趙師孟(第四甲第一百二十一人/)
太祖次子永興軍節度使兼侍中贈太師中書令兼尚
書令燕王徳昭徳昭次子感徳軍節度使贈太尉冀王惟吉
惟吉長子和州防禦使楚國公贈武成軍節度使守㢲
守㢲長子保信留後㑹稽郡王贈安化軍節度使開府
儀同三司太師號恭安王世清世清生令韜令韜生子
勉後加贈奉議郎
　趙伯瑗(第四甲第一百二十二人/)
太祖季子興元尹山南西道節度使同平章事檢校太
尉贈太師楚康惠王徳芳徳芳第三子集慶軍節度觀
察留後南康郡公惟能惟能生瀛州防禦使河間郡侯
從(闕/)從(闕/)生洋國公世奨世奨生令徽後贈武畧郎令
徽生子校後贈中大夫
　冷世務(第五甲第二十五人/)
隆興初知泰州興化縣改建康府上元縣通判和州終
朝奉大夫有雜文三十巻詞科類要十巻
　朱熹(第五甲第九十人/)
初除同安簿孝宗時為武學博士樞宻編修官知南康
軍提舉江西常平茶鹽直秘閣改提舉浙東奉祠起提
㸃江西刑獄召為兵部郎官進直寳文閣除主管太一
宫兼崇政殿説書辭秘閣修撰奉祠光宗立仍直寳文
閣江東運副以疾改知漳州除秘閣修撰奉祠湖南運
副知静江府潭州寧宗初除煥章閣待制兼侍講為韓
侂冑黨所誣落職罷祠以年及乞致仕從之明年年七
十一卒嘉泰初除華文閣待制諡文累贈寳謨閣直學
士寳慶三年贈太師追封信國公改徽國淳祐初從祀
廟廷
　葉衡(第五甲第十八人/)
調寧徳簿尉歴太府少卿户部侍郎樞宻都承㫖出知
荆南成都建康府除户部尚書淳熙初以端明殿學士
簽書樞宻院事遷太中大夫㕘知政事詔兼權知樞宻
院事除通奉大夫右丞相兼樞宻使明年罷依前通奉
大夫知建寧府薨贈資政殿學士宋史有傳
　徐履(第五甲第一百四十二人/)
南省第一人時相秦檜欲妻以女因陽狂廷對不荅一
字乃附第五甲末時人為之語曰殿榜若還顛倒掛徐
履依前作状元終朝請郎
　
　
　
　
　
　
　
　
　
　紹興十八年同年小錄
